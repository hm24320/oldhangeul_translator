<내용>
	<위치>
		<서명>역주 오대진언</서명>
		<단계명>영험약초</단계명>
		<기사제목>(라) 불정존승다라니</기사제목>
	</위치>

	<본문>
		<기사>
			<원문><원본위치 imgFile="P31_OJ_e01_v001_105a.jpg">오대진언:105ㄱ</원본위치>佛頂尊勝陁羅尼經云尒時三十三天於善法堂會有一天子名曰善住與諸天女共相娛樂尒時善住即於夜分聞有聲言善住却後七日命終之後生贍部洲受七返畜生即墮地獄從地獄出生於貧賤處於母胎即無兩目尒時天子聞此聲巳即大驚怖詣帝釋所白言天帝云何令我得免斯苦帝釋聞此語巳甚大驚愕即自思惟此天子受何七返惡道之身所謂猪<원본위치 imgFile="P31_OJ_e01_v001_105b.jpg">오대진언:105ㄴ</원본위치>狗野干猕猴蟒虵鳥鷲等身帝釋觀此事巳極助苦惱諦思無計唯有如來能免斯苦尒時帝釋詣誓多林而白佛言世尊善住天子云何當受七返惡道之身尒時如來告帝釋言有陁羅尼名佛頂尊勝能淨一切生死苦惱若有人聞一經於耳先世所造一切地獄惡業皆悉消滅天帝若人命將欲盡須史憶念此陁羅尼還得增壽三業淸淨即說呪曰<원주>【云云】</원주> 佛告帝釋此呪名淨除一切惡道佛頂尊<원본위치 imgFile="P31_OJ_e01_v001_106a.jpg">오대진언:106ㄱ</원본위치>勝陁羅尼此大陁羅尼八十八殑伽沙俱&#157249;百千諸佛同共宣說尒時護世四王白佛言世尊唯願如來爲我廣說持陁羅尼法尒時佛告四天王汝今諦聽我當爲汝宣說持陁羅尼法亦爲短命諸衆生說當先洗浴着新淨衣白月滿日持齋誦此陁羅尼滿其千遍令短命衆生還得增壽永離病苦若遇大惡病聞此陁羅尼即得求離若人造一切極重罪業命終應墮三惡道者取亡者身分骨以<원본위치 imgFile="P31_OJ_e01_v001_106b.jpg">오대진언:106ㄴ</원본위치>土一把誦此陁羅尼二十一遍散亡者骨上則得生天佛告帝釋汝將我此陁羅尼授與善住天子滿其七日没[汝]與善住俱來見我尒時帝釋於世尊所受此陁羅尼巳還於本天授與善住天子天子受此陁羅尼巳滿六日六夜依法受持一切願滿應受一切惡道等苦即得解脫增壽無量尒時帝釋至第七日與善住天子徃詣佛所尒時世尊舒金色臂摩善住頂而爲說法授菩提記云云</원문>
		</기사>
	</본문>

	<원본이미지목록>
		<원본이미지명>오대진언:105ㄱ</원본이미지명>
		<원본이미지명>오대진언:105ㄴ</원본이미지명>
		<원본이미지명>오대진언:106ㄱ</원본이미지명>
		<원본이미지명>오대진언:106ㄴ</원본이미지명>
	</원본이미지목록>
</내용>