<내용>
	<위치>
		<서명>여훈(女訓) 원문(原文)</서명>
		<단계명>女訓</단계명>
		<기사제목>慈幼第八</기사제목>
	</위치>

	<본문>
		<기사>
			<원문>慈幼第八慈者上之所以撫下也. 上若不慈則羣下無所仰焉. 如喬木踈而鳥不附, 淵水涸而魚難藏. 如此而責之以孝, 不亦難哉? 故人有親踈, 恩有殊等. 不姑息以爲慈, 不溺愛以爲德. 必也敎之以道, 訓之以禮. 詳其寒煖, 寒則賜之以衣, 使遂其煖之願也. 察其饑飽, 饑則加之以食, 使遂其飽之願也. 有疾則給之以湯藥, 力疲則慰之以安<원본위치 imgFile="P09_YH_e01_v003_016b.jpg">여훈16ㄴ</원본위치>逸.故甘瓠纍於樛木, 庶草繁於深澤, 豈有羣幼不順於愛敎之下乎? 然在上者當鑒宜臼, 在下者當效伯奇. 誠有慈愛之心, 方爲賢淑之婦. 名垂當時, 慶流後裔.但羣小之人, 愚頑者多, 良善者少. 使不時時敎訓, 恐生怠惰不肻效力以事其上. 若上者姑息, 則下者過失日多, 反爲不愛也. 是以常常戒訓曰: “晨昏勤愼, 執事有恪. 不敢言上人之非, 不敢論上人之事. 敦孝悌之道, 篤仁義之事. 不可飮酒太過, 不可生事違法. 不可悖逆忘身.” 不然則天必降之以禍, 年壽夭折, 身<원본위치 imgFile="P09_YH_e01_v003_017a.jpg">여훈17ㄱ</원본위치>不康寧, 家不昌熾矣.</원문>
			</저자정보>
				<한글>장성자인황태후(중국-명)</한글>
				<한자>章聖慈仁皇太后(中國-明)</한자>
				<출판일>1508년</출판일>
			</저자정보>
		</기사>
	</본문>

	<원본이미지목록>
		<원본이미지명>여훈(원문) 16ㄱ</원본이미지명>
		<원본이미지명>여훈(원문) 16ㄴ</원본이미지명>
	</원본이미지목록>
</내용>