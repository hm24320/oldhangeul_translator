<내용>
	<위치>
		<서명>여훈(女訓) 원문(原文)</서명>
		<단계명>女訓</단계명>
		<기사제목>脩德第二</기사제목>
	</위치>

	<본문>
		<기사>
			<원문>脩德第二爲婦者上事宗廟, 下繼後世, 不爲不重也. 身若<원본위치 imgFile="P09_YH_e01_v003_011a.jpg">여훈11ㄱ</원본위치>不脩, 則無以成其德. 德若不養, 則無以立其身. 故貞靜幽間端莊誠一, 以成其德也. 居必以正, 行必以端, 以脩其行也. 德者身之主, 身者家之本, 身之邪正, 德之係家之隆替, 身之係焉. 養德而后爲貞女, 脩身而后能配君子.是故性欲孝敬仁明, 情欲慈和柔順. 居以柔和, 動由禮義. 美璞無瑕, 可爲至寶. 貞女純德, 可配京室. 五綵盛服, 不足爲身華. 貞順率道, 乃可爲女德. 若乃驕盈嫉忌, 肆意適情, 以病其德, 斯亦不足取矣. 凡爲女子者, 若不聽女師之訓納嘉言, 則他日爲<원본위치 imgFile="P09_YH_e01_v003_011b.jpg">여훈11ㄴ</원본위치>婦便不能行正道以事夫主, 使一家大小不得安靜, 重爲婦德之累. 可不戒哉? 可不愼哉?</원문>
			</저자정보>
				<한글>장성자인황태후(중국-명)</한글>
				<한자>章聖慈仁皇太后(中國-明)</한자>
				<출판일>1508년</출판일>
			</저자정보>
		</기사>
	</본문>

	<원본이미지목록>
		<원본이미지명>여훈(원문) 10ㄴ</원본이미지명>
		<원본이미지명>여훈(원문) 11ㄱ</원본이미지명>
	</원본이미지목록>
</내용>