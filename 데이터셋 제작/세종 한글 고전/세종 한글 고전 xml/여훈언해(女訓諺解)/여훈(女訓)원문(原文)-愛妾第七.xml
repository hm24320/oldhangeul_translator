<내용>
	<위치>
		<서명>여훈(女訓) 원문(原文)</서명>
		<단계명>女訓</단계명>
		<기사제목>愛妾第七</기사제목>
	</위치>

	<본문>
		<기사>
			<원문><원본위치 imgFile="P09_YH_e01_v003_015a.jpg">여훈15ㄱ</원본위치>愛妾第七夫妾者接也. 接見君子者也. 旣接見乎君子爲妻者, 不可不愛也. 雖曰奔則爲妾, 豈可以尊卑之分而忽之耶? 且臣妾難養, 近之不遜, 遠之則怨, 將何道以處之乎? 盖莫柔於人心, 難以勢逼. 莫强於人心, 可以德感. 惟莊以莅之, 慈以畜之可也.然天地之間, 妻之於妾生嫉妬之心, 藏毒害之意者多矣. 皆由不體夫主之情故也. 夫之於妾, 或因妻久無子而蚤求, 或因奉承乏人而他卜. 妻不揣己罔知子所以著代己, 旣無出勸<원본위치 imgFile="P09_YH_e01_v003_015b.jpg">여훈15ㄴ</원본위치>夫納妾生子而奉宗祀可也. 己無子而又妬妾, 豈貞婦事夫之道乎?貞婦於妾當知彼雖有子而誥封我身何妬之有. 所以夫愛其妾, 妻亦愛之. 愛妾者, 順夫之心也. 推衣讓食, 友愛之心自如. 隱惡揚善, 仁厚之意自若. 愛妾如此, 而妾寧有不知所愛者哉?必也躬勤致敬以事主, 毋謙卑自牧以侍左右. 夫敬其婦, 婦愛其妾, 充和氣於一門, 豈不爲禎祥者乎? 苟妻雖愛妾, 外示恩養內藏嫉心, 所與衣服飮食不過假意而已, 欲爲賢妻得乎? 妾敬其妻, 苟無實意, 外雖順承內<원본위치 imgFile="P09_YH_e01_v003_016a.jpg">여훈16ㄱ</원본위치>懷怨恨, 欲爲良妾得乎? 爲主父母者誠能善導其婦, 則夫主之心安而家道齊矣.</원문>
			</저자정보>
				<한글>장성자인황태후(중국-명)</한글>
				<한자>章聖慈仁皇太后(中國-明)</한자>
				<출판일>1508년</출판일>
			</저자정보>
		</기사>
	</본문>

	<원본이미지목록>
		<원본이미지명>여훈(원문) 15ㄱ</원본이미지명>
		<원본이미지명>여훈(원문) 15ㄴ</원본이미지명>
	</원본이미지목록>
</내용>