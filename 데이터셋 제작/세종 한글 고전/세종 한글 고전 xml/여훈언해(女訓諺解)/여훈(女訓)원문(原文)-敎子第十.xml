<내용>
	<위치>
		<서명>여훈(女訓) 원문(原文)</서명>
		<단계명>女訓</단계명>
		<기사제목>敎子第十</기사제목>
	</위치>

	<본문>
		<기사>
			<원문>敎子第十性固天性不能自明, 人非生知不可無敎. 盖太任胎敎故有文王之聖, 孟母遷敎故有孟子之賢. 凡生子者, 有諸母之賢者可擇而求爲子之<원본위치 imgFile="P09_YH_e01_v003_018a.jpg">여훈18ㄱ</원본위치>師. 無諸母之賢者可自勉爲子之敎也.子能食飯敎以右手, 能言敎以速應. 六歲敎以一十百千之數目, 東西南北之方名. 七歲敎知男女之別, 不同飮食之器. 八歲敎入小學, 敎之灑掃應對進退之節, 禮樂射御書數之文. 十五歲敎以窮理正心之道, 脩齊治平之理. 二十而冠, 嘉其成人. 三十而娶, 表其著代. 四十始仕, 而陳任事之謀. 五十命爲大夫, 而服在官之政. 七十致仕, 還其職事於其君也.古之敎子, 外有嚴師友, 內有賢父兄. 又得其母之敎, 墜金魚於地, 禘衣於<원본위치 imgFile="P09_YH_e01_v003_018b.jpg">여훈18ㄴ</원본위치>堂, 豈有其子不賢者乎? 不特男也, 有女者不可不敎之以此也. 子賢則家道興, 子不肖則家道廢. 爲人母者不可不嚴其敎.男女之法不可縱其奢侈, 不可徇其驕傲. 衣服莫令過於華麗, 飮食豈可極其甘美. 貪色則損壽, 傷力則成癆. 奢侈則用度無節而敗家, 驕傲則進退無禮而亡身. 華麗則不能奮志於聖賢, 甘美則不能守分於貧賤. 皆非愛子之道, 母之敎子不可不知此理也.</원문>
			</저자정보>
				<한글>장성자인황태후(중국-명)</한글>
				<한자>章聖慈仁皇太后(中國-明)</한자>
				<출판일>1508년</출판일>
			</저자정보>
		</기사>
	</본문>

	<원본이미지목록>
		<원본이미지명>여훈(원문) 17ㄴ</원본이미지명>
		<원본이미지명>여훈(원문) 18ㄱ</원본이미지명>
	</원본이미지목록>
</내용>