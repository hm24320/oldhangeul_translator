<내용>
	<위치>
		<서명>여훈(女訓) 원문(原文)</서명>
		<단계명>女訓</단계명>
		<기사제목>夫婦第四</기사제목>
	</위치>

	<본문>
		<기사>
			<원문>夫婦第四夫婦之道, 初合二姓之好, 中篤采徵之誠, 上以事宗廟, 下以繼後世, 故聖王重之也. 大昏之禮, 男則親迎入門而奠鴈, 婦父旣受出門而御車, <원본위치 imgFile="P09_YH_e01_v003_012b.jpg">여훈12ㄴ</원본위치>綏授六轡, 輪御三周. 婦至其壻門, 壻揖婦以入, 共牢而食, 合巹而酳, 所以合體而同尊卑也.然夫乃乾道也, 婦乃坤道也. 位有陰陽, 義有剛柔, 立天地之洪義, 實人倫之大節. 婦乃從人, 夫乃御婦. 夫若不賢, 則無以御婦. 婦若不賢, 則無以事夫.夫不御婦, 誠威儀之廢缺. 婦不事夫, 誠義禮之衰頹. 三綱掃地, 五倫瀾倒. 是故男不可不受父師之敎, 女不可不領夫師之敎. 男賢知所以御婦, 婦賢知所以事夫. 夫婦氣和, 如鼓瑟琴而和氣生焉. 明可以致家道之隆, 幽可以致鬼<원본위치 imgFile="P09_YH_e01_v003_013a.jpg">여훈13ㄱ</원본위치>神之格. 夫婦不和, 如魚反目而乖氣生焉. 朝所以致藩籬之鬪, 暮所以致悖逆之嫌. 夫婦之際, 妻妾相處以和爲貴. 一動一靜, 可不愼歟?</원문>
			</저자정보>
				<한글>장성자인황태후(중국-명)</한글>
				<한자>章聖慈仁皇太后(中國-明)</한자>
				<출판일>1508년</출판일>
			</저자정보>
		</기사>
	</본문>

	<원본이미지목록>
		<원본이미지명>여훈(원문) 12ㄱ</원본이미지명>
		<원본이미지명>여훈(원문) 12ㄴ</원본이미지명>
	</원본이미지목록>
</내용>