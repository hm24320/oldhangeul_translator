<내용>
	<위치>
		<서명>여훈(女訓) 원문(原文)</서명>
		<단계명>女訓</단계명>
		<기사제목>愼靜第十一</기사제목>
	</위치>

	<본문>
		<기사>
			<원문>愼靜第十一<원본위치 imgFile="P09_YH_e01_v003_019a.jpg">여훈19ㄱ</원본위치>婦人之德莫大乎端己, 端己之要莫重乎愼靜. 故一念之微, 獨處之際, 不可不愼. 謂無有見乎? 能隱於天乎? 謂無有知乎? 不欺於心乎?故肅然警惕, 恒存乎矩度. 湛然純一, 不干乎非僻. 動擧之際如對舅姑, 閨房之間如臨師保. 居富貴也而恒懼乎驕盈, 居貧賤也而恒懼乎放失. 居安寧也戰戰乎如蹈虎尾, 兢兢然若履春氷. 故奉巵于手若將傾焉, 擇地而旋若將陷焉, 所以愼之至也.是故不惰於冥冥, 不驕於昭昭. 行之以誠, 持之以敬. 念慮有常, 動則無失. 思患預防, 愼<원본위치 imgFile="P09_YH_e01_v003_019b.jpg">여훈19ㄴ</원본위치>則無禍. 此則良婦之靜德, 貞女之幽行也. 苟或一息不愼, 災害攸萃. 少有一失, 損德終身. 雖至靜之中, 若十手之所指. 至幽之處, 若十目之所視. 中庸曰: “戒愼乎其所不覩, 恐懼乎其所不聞.” 誠能謹之如此, 則百福來臻矣.凡發一言行一善爲一事, 皆要和平. 使夫婦子妾大小上下相安, 如有不和則調順之. 夫主之怒則勸解之. 若羣小之微過則隱藏之, 使內外大小相安, 此爲賢德之婦歟?</원문>
			</저자정보>
				<한글>장성자인황태후(중국-명)</한글>
				<한자>章聖慈仁皇太后(中國-明)</한자>
				<출판일>1508년</출판일>
			</저자정보>
		</기사>
	</본문>

	<원본이미지목록>
		<원본이미지명>여훈(원문) 19ㄱ</원본이미지명>
	</원본이미지목록>
</내용>