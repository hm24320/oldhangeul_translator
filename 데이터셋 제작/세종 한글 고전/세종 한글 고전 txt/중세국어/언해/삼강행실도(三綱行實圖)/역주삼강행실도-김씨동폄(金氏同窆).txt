金氏同窆 本國

金氏의 남지니 ᄆᆞᆯ 타 디여 죽거늘 죠ᇰ이 메여 오나ᄂᆞᆯ 金氏 밤낫 사ᄋᆞᄅᆞᆯ 아나셔 우더니 殯所ᄒᆞ고 더욱 셜ᄫᅥ ᄒᆞᆫ ᄃᆞᆯ 나마 밥 아니 먹고 믈ᄲᅮᆫ 먹거늘 父母ㅣ 닐오ᄃᆡ 먹고 우루ᄃᆡ 엇더ᄒᆞ뇨 金氏 닐오ᄃᆡ 슬퍼 아니 먹논 디 아니라 먹고져 식브디 아니ᄒᆞ니 다ᇰ다ᅌᅵ 病이로소ᅌᅵ다 ᄒᆞ고 쉰사ᄋᆞᆳ 자히 주그니 나히 스믈히러니 父母ㅣ 어엿비 너겨 ᄒᆞᆫᄃᆡ 무드니라

金氏豐山人. 適李橿. 橿墬馬道斃. 其僮舁屍歸. 金號咷擗. 踊抱屍. 經三日夜. 及殯. 益自哀慟. 踰月不食. 唯啜水而已. 父母諭之曰. 食而哭. 於義何害. 金曰. 非哀而不食. 自不思食耳. 應是疾也. 至五十三日而死. 年二十. 父母憐之. 同穴而窆.[詩]夫因馬蹶忽舁屍. 擗踊號咷日抱持. 不食數旬唯啜水. 竟捐軀命事堪悲.性善由來見四端. 人能踐履㝡爲難. 豊山一女知偕死. 同穴千秋得所安.三綱行實烈女圖 終.