童氏皮面 元

兪士淵의 겨집 童氏ᄂᆞᆫ 싀어미 性이 모디러 ᄆᆡ야히 對接ᄒᆞ거든 童氏 柔順히 셤겨 자ᇝ간도 ᄠᅳ데 거슬ᄧᅳᆫ 일 업더니 兵馬ㅣ 虜掠ᄒᆞ야 지븨 다ᄃᆞᆮ거늘 童氏 몸ᄋᆞ로 싀어미ᄅᆞᆯ ᄀᆞ리오더니 한 사ᄅᆞ미 어루려 커늘 童氏 ᄀᆞ자ᇰ 구짓고 屈티 아니커늘 ᄒᆞᆫ ᄇᆞᆯᄒᆞᆯ 베티니 더욱 屈티 아니커늘 ᄯᅩ ᄒᆞᆫ ᄇᆞᆯᄒᆞᆯ 베튜ᄃᆡ 구지조ᄆᆞᆯ 그치디 아니커늘 ᄂᆞᆺ가ᄎᆞᆯ 밧겨 ᄇᆞ리고 가니 이틄나래 주그니라

兪士淵妻童氏. 嚴州人. 姑性嚴. 待之寡恩. 童柔順以事之. 無少拂其意者. 至正十三年. 賊陷威平. 官軍復之. 已乃縱兵剽掠. 至士淵家. 童以身蔽姑. 衆欲汗之. 童大罵不屈. 一卒以刀擊其左臂. 愈不屈. 又一卒斷其右臂. 罵猶不絶. 衆乃皮其面而去. 明日乃死.[詩]天性堅貞婦道成. 事姑承順發深情. 官軍摽掠無人遏. 能捍艱危不愛生.衆兵交刃入門欄. 罵賊危言出肺肝. 斷臂猶能終不屈. 每令聞者髮衝冠.