殖妻哭夫 齊

齊 莊公이 莒ᄅᆞᆯ 티ᇙ 저긔 杞梁 殖이 싸호매 주그니라 莊公이 도라 오다가 杞梁 殖의 겨지블 마조 보아 사ᄅᆞᆷ 브려 길헤 가아 吊問ᄒᆞᆫ대 닐오ᄃᆡ 殖이 罪 잇ᄂᆞ니 님그미 엇뎨 命ᄋᆞᆯ 辱ᄒᆡ시ᄂᆞ니ᅌᅵᆺ고 殖이 罪ᄅᆞᆯ 免ᄒᆞᅀᆞᄫᅩᇙ딘댄 내 어버ᅀᅴ ᄂᆞᆯᄀᆞᆫ 지비 잇ᄂᆞ니 ᄆᆡ햇 吊問ᄋᆞᆯ 몯 듣ᄌᆞ오리로소ᅌᅵ다 ᄒᆞ야ᄂᆞᆯ 莊公이 술위 두르ᅘᅧ아 지븨 가아 禮 일운 後에ᅀᅡ 가니라 杞梁ᄋᆡ 겨지비 子息 업고 아ᅀᆞᆷ 업서 가ᇙ ᄃᆡ 업더니 남지늬 주검 볘여 城 미틔셔 우니거든 디나가ᇙ 사ᄅᆞ미 아니 울리 업더라 묻고 닐오ᄃᆡ 내 어ᄃᆡ 가려뇨 겨지븐 모로매 브투ᇙ ᄃᆡ 잇ᄂᆞ니 아비 이시면 아ᄇᆡ게 븓고 남지니 이시면 남지늬게 븓고 아ᄃᆞ리 이시면 아ᄃᆞᄅᆡ게 븓ᄂᆞ니 내 안ᄒᆞ로 브터 情誠 나토오ᇙ ᄃᆡ 업고 밧고로 브터 節介ㅣ 나토오ᇙ ᄃᆡ 업스니 주글 ᄯᆞᄅᆞ미라 ᄒᆞ고 므레 드러 주그니라

齊莊公襲莒. 杞梁殖戰而死. 莊公歸. 遇其妻. 使使者吊之於路. 杞梁妻曰. 今殖有罪. 君何辱命焉. 若今殖免於罪. 則賤妾有先人之敝廬在. 下妾不得與郊吊. 於是莊公乃還車詣其室. 成禮然後去. 杞梁之妻無子. 內外皆無五屬之親. 旣無所歸. 乃枕其夫之屍於城下而哭. 內誠動人. 道路過者莫不爲之揮涕. 旣葬曰. 吾何歸矣. 夫歸人必有所倚者. 父在則倚父. 夫在則倚夫. 子在則倚子. 今吾上則無父. 中則無夫. 下則無子. 內無所依以見吾誠. 外無所倚以見吾節. 吾豈能更二哉. 亦死而巳遂赴淄水而死.[詩]良人不返冣堪哀. 郊吊焉能偶愛廻. 城下枕屍終善哭. 國人揮涕豈徒哉.依歸何所見吾誠. 更二無心愛此生. 遂赴淄流輕一死. 至今鳴咽帶愁聲.