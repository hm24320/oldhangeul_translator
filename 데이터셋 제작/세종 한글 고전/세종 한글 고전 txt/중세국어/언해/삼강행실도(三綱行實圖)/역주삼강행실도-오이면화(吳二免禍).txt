吳二免禍 宋

吳二 어미ᄅᆞᆯ 至極 孝道ᄒᆞ더니 ᄒᆞᆫ 神靈이 ᄭᅮ메 닐오ᄃᆡ 네 來日 나ᄌᆡ 霹靂 마자 주그리라 ᄒᆞ야ᄂᆞᆯ 비로ᄃᆡ 늘근 어미 잇ᄂᆞ니 救ᄒᆞ쇼셔 神靈이 닐오ᄃᆡ 하ᄂᆞᆯ ᄒᆞ시ᄂᆞᆫ 이리라 몯 免ᄒᆞ리라 ᄒᆞ야ᄂᆞᆯ 吳二 어미 놀라ᇙ가 너겨 아ᄎᆞᄆᆡ 밥 ᄒᆞ야 이받고 누의 지븨 자ᇝ간 녀러오나 지라 ᄒᆞ야ᄂᆞᆯ 말라 ᄒᆞᆫ대 이ᅀᅳᆨ고 거믄 구루미 니르ᄫᅡ다 天動ᄒᆞ거늘 吳二 더욱 두리여 드르헤 가아 기드리더니 이ᅀᅳᆨ고 구루미 걷거늘 도라와 神靈의 마ᄅᆞᆯ 섭서비 너곗더니 그 낤 바ᇝ ᄭᅮ메 神靈이 ᄯᅩ 와 닐오ᄃᆡ 네 孝道ㅣ 至極ᄒᆞᆯᄊᆡ 하ᄂᆞᆯ히 녯 罪ᄅᆞᆯ 赦ᄒᆞ시니 더욱 恭敬ᄒᆞ야 셤기라 ᄒᆞ니라

吳二. 臨川小民. 事母至孝. 一夕有神見夢曰. 汝明日午刻. 當爲雷擊死. 吳以老母在堂乞救護. 神曰. 受命於天. 不可免也. 吳恐驚其母. 凌晨具饌以進. 白云. 將他適. 請暫詣妹家. 母不許. 俄黑雲起日中. 天地冥暗. 雷聲闐闐然. 吳益慮驚母. 趣使閉戶. 自出野田以待. 頃之. 雲氣廓開. 吳幸免禍. 亟歸拊其母. 猶疑神言不實. 未敢以告. 是夜復夢神曰. 汝至孝感天. 已宥宿惡. 宜加敬事.[詩]宿譴應知分殞生. 夢中神報甚分明. 凌晨具饌還供母. 欲適他家恐母驚.雷霆震怒忽轟闐. 待罰從容出野田. 雲散倏然天日霽. 只緣事母孝心虔.