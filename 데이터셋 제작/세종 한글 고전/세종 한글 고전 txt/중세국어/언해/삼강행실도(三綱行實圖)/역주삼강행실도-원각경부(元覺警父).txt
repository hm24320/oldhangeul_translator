元覺警父 □

元覺ᄋᆡ 한아비 늙고 病ᄒᆞ더니 元覺ᄋᆡ 아비 元覺일 ᄒᆞ야 담사ᄂᆡ 지여 뫼헤다가 더디라 ᄒᆞ야ᄂᆞᆯ 元覺이 마디 몯ᄒᆞ야 더디고 오ᇙ 저긔 元覺이 그 담사ᄂᆞᆯ 가져오거늘 아비 닐오ᄃᆡ 머즌 그르슬 므스게 ᄡᅳᇙ다 ᄒᆞᆫ대 對答호ᄃᆡ 뒷다가 나도 아비 다모리라 ᄒᆞ야ᄂᆞᆯ 붓그려 제 아비ᄅᆞᆯ 도로 더브러 오니라

元覺之父悟. 性行不肖. 覺祖年老且病. 悟毷之. 乃命覺輿簀而棄於山中. 覺不能止. 從至山中. 收簀而歸. 悟曰. 凶器何用. 對曰. 留以舁父. 悟慚. 遂迎祖歸.[贊]元悟悖戾. 棄父窮山. 有子名覺. 收簀而還. 曰此凶器. 汝何用爲. 親老舁送. 世世所資. 良心不亡. 自反知改. 迎父歸家. 奉養無怠.