黔婁嘗糞 齊

庾黔婁ㅣ 孱陵 令이 ᄃᆞ외야 갯더니 아비 지븨셔 病 어더늘 믄득 ᄆᆞᅀᆞ미 놀라아 오ᄋᆞᆫ 모매 ᄯᆞ미 흐르거늘 즉자히 그위ᄅᆞᆯ 더디고 도라 온대 집 사ᄅᆞ미 다 놀라ᄫᅵ 너겨 ᄒᆞ더니 醫員이 닐오ᄃᆡ 病을 아로려 커든 ᄯᅩᇰᄋᆡ ᄃᆞᆯ며 ᄡᅮ믈 맛보라 제 아비 ᄯᅩᇰ 즈츼더니 눈다마다 머거 보니 漸漸 ᄃᆞᆯ오 믯믯ᄒᆞ야 가거늘 더욱 시름ᄒᆞ야 나죄마다 北辰ᄭᅴ 머리 조ᅀᅡ 갑새 죽가 지ᅌᅵ다 비더니≪辰ᄋᆞᆫ 벼리라≫ 虛空애셔 닐오ᄃᆡ 네 아비 목수미 다아 잇더니 네 하 情誠일ᄊᆡ 그무메 가 주그리라 ᄒᆞ니 그무메 가아 죽거늘 너므 슬흐며 侍墓사니라

庾黔婁. 新野人. 爲孱陵令. 到縣未旬. 父易在家遘疾. 黔婁忽心驚. 擧身流汗. 卽日棄官歸家. 家人悉驚其忽至. 時易疾始二日. 醫云. 欲知差劇. 但嘗糞 甛苦. 易泄痢. 黔婁輒取嘗之. 味轉甛滑. 心愈憂苦. 至夕. 每稽顙北辰. 求以身代. 俄聞空中聲曰. 聘君壽命盡. 不復可延. 汝誠禱旣至. 故得至月末. 晦而易亡. 黔婁居喪過禮. 廬於墓側.[詩]孱陵作令忽心驚. 棄職還家父疾嬰. 消息何曾來遠道. 感通應是在純誠.願將身殞代嚴親. 稽顙中天禱北辰. 便覺有聲傳報應. 從來孝念感神人.[贊]在家父病. 庾令驚汗. 棄官忽歸. 人怪且嘆. 嘗糞而甛. 不暇自愛. 稽顙北辰. 乞身以代.