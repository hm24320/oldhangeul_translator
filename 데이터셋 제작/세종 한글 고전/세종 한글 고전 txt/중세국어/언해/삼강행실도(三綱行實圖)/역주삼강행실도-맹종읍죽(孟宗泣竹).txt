孟宗泣竹 吳

孟宗ᄋᆡ ᄆᆞᅀᆞ미 至極 孝道ᄅᆞᆸ더니 어미 늙고 病ᄒᆞ야 이셔 겨ᅀᅳ리 다ᄃᆞ라 오거늘 竹筍을 먹고져 커늘 孟宗이 대수페 가 운대 이ᅀᅳᆨ고 竹筍 두ᅀᅥ 줄기 나거늘 가져다가 羹 ᄆᆡᇰᄀᆞ라 이바ᄃᆞ니 어믜 病이 됴커늘 사ᄅᆞ미 다 일ᄏᆞ로ᄃᆡ 孝道ㅣ 至極ᄒᆞ야 그러ᄒᆞ니라 ᄒᆞ더라

孟宗. 性至孝. 母年老病篤. 冬節將至. 思筍食. 時地凍無筍. 宗入竹林哀泣. 有頃. 地上出筍數莖. 持歸作羹供母. 食畢病愈. 人皆以爲至孝所感.[詩]孝行當年說孟宗. 慈親思笋逼寒冬. 竹林灑淚哀號處. 數笋湏臾出地中.母因食笋病全蘇. 天理昭昭信不誣. 惟以此心存孝念. 幽冥自有鬼神扶.[贊]昔有賢士. 孟姓宗名. 冬寒母病. 思啜荀羹. 號天繞竹. 泣涕縱橫. 龍雛包籜. 雪裏羅生. 採歸供膳. 疾乃瘳平. 精誠旣切. 感應孔明.