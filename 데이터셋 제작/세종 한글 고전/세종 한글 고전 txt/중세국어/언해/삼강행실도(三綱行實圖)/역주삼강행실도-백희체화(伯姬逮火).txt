伯姬逮火 宋

宋恭公 夫人 伯姬ᄂᆞᆫ 바ᄆᆡ 블 븓거늘 左右ㅣ ᄉᆞᆯᄫᅩᄃᆡ 블 避ᄒᆞ쇼셔 ᄒᆞ야ᄂᆞᆯ 伯姬 닐오ᄃᆡ 겨지븨 法은 保傅ㅣ ᄀᆞᆺ디 몯ᄒᆞ면≪保ᄂᆞᆫ 간슈ᄒᆞᆯ 씨라≫ 바ᄆᆡ 堂애 ᄂᆞ리디 아니ᄒᆞᄂᆞ니 保傅ᄅᆞᆯ 기드리라 保母ᄂᆞᆫ 오고 傅母ᄂᆞᆫ 아니 왯거늘 左右ㅣ ᄯᅩ ᄉᆞᆯ오ᄃᆡ 나쇼셔 ᄒᆞ야ᄂᆞᆯ 伯姬 닐오ᄃᆡ 겨지븨 法은 傅母ㅣ 아니 왯거든 바ᄆᆡ 堂애 ᄂᆞ리디 아니ᄒᆞᄂᆞ니 法 넘거 사로미 義ᄅᆞᆯ 守ᄒᆞ야 주그니만 몯ᄒᆞ니라 ᄒᆞ고 브레 주그니라

伯姬魯宣公之女. 嫁於宋恭公. 公卒. 嘗遇夜失火. 左右曰. 夫人少避火. 伯姬曰. 婦人之義. 保傳不俱. 夜不下堂. 待保傳來也. 保母至矣. 傳母未至也. 左右又曰. 夫人少避火. 伯姬曰. 婦人至義. 傳母不至. 夜不可下堂. 越義而生. 不如守義而死. 遂逮於火而死.[詩]宮中失火正熺熺. 煙燄連天半夜時. 左右縱言宜少避. 夫人豈肯婦儀虧.共姬守禮任捐軀. 婦道堅貞孰輿儔. 聖筆特書賢節義. 聲名煥赫至今留.