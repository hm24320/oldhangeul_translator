燈供養

燈光層層遍照於大千 智慧心燈明了得自然 我今自然滿盞照長天 光明破暗滅罪福無邊 惟願慈悲哀愍受此供【一·일拜:ᄇᆡ】

燈드ᇰㅅ 光과ᇰ明며ᇰ·이 層츠ᇰ層츠ᇰ·이 大:대千쳔·에 ᄀᆞᄃᆞ기 비 ·취·샤 智·디慧:혜 心심燈드ᇰ ·이 ᄀᆞ·자ᇰ ᄇᆞᆯ·가 :제 븓ᄂᆞ·니 ·라 ·내 ·이제 븓ᄂᆞᆫ 盞·잔·애 ᄀᆞᄃᆞ기 長댜ᇰ天텬·에 비·취·여 光과ᇰ明며ᇰ·이 어·드우·믈 허·러 罪:죄·ᄂᆞᆫ 滅·멸·코 福·복·이 :ᄀᆞᆺ :업스·니 오·직 願:원·ᄒᆞ·ᅀᆞ오·ᄃᆡ 慈ᄌᆞ悲비·로 :어엿·비 너·기 ·샤 ·이 供고ᇰ養:야ᇰ·을 바ᄃᆞ·쇼·셔【ᄒᆞᆫ 번 ·저·ᅀᆞ오·라】