香花偈

願此香花徧十方 以爲微妙光明臺 諸天音樂天寶香諸天餚饍天寶衣 不可思議妙法塵 一一塵出一切塵一一塵出一切法 旋轉無碍互藏嚴 徧至一切三寶前十方法界三寶前 皆有我身修供養 一一皆悉徧法界彼彼無雜無障碍 盡未來際作佛事 普熏一切諸衆生蒙熏皆發菩提心 同入無生證佛智【一·일拜:】供養已歸命三寶

願此香花雲 徧滿十方界 供養一切佛 尊法諸菩薩緣覺聲聞衆 以起光明臺 過於無邊界 無邊佛土中受用作佛事 普熏諸衆生 皆發菩提心【拜:】供養已一切三寶