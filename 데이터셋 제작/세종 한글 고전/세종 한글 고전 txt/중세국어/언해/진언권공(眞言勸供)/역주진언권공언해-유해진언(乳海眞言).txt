乳海眞言

南謨三滿多母駄喃唵鑁【七·칠遍:변】

上來加持已訖 供養將陳 願此香爲解脫知見願 此燈爲般若智光 願此水爲甘露醍醐 願此食爲法喜禪悅 乃至幡花互列茶果交陳 卽世諦之莊嚴 成妙法之供養 慈悲所積 定慧所熏 以此香羞特伸供養

우·희 ·오ᅀᆞᆸ·ᄂᆞᆫ 加가持디·ᄅᆞᆯ ᄒᆞ·마 ᄆᆞᆮᄌᆞ·와 供고ᇰ養:야ᇰ·ᄋᆞᆯ ·펴ᅀᆞ·오리·니 願:원·ᄒᆞ·ᅀᆞ오·ᄃᆡ ·이 香햐ᇰ·이 解:하脫·탈香햐ᇰ·과 知디見:견香햐ᇰ ·괘 ᄃᆞ외·시며 願:원·ᄒᆞ·ᅀᆞ오·ᄃᆡ ·이 燈드ᇰ·이 般·반若:ᅀᅣ 智·디慧:혜ㅅ 光과ᇰ明며ᇰ·이 ᄃᆞ외·시며 願:원·ᄒᆞ·ᅀᆞ오·ᄃᆡ ·이 ·므리 甘감露:로 醍뎨醐호ㅣ ᄃᆞ외·시며 願:원·ᄒᆞ·ᅀᆞ오·ᄃᆡ ·이 ·바비 法·법喜:희 禪션悅·열·이 ᄃᆞ외·시며 幡·번·과 곳·괘 섯·거 :벌며 茶다·와 菓:과·왜 서르 :버료·매 니·르리 世:셰諦:뎨 莊자ᇰ嚴엄·에 나·ᅀᅡ·가샤 妙:묘法법 供고ᇰ養:야ᇰ·이 ᄃᆞ외·샤 慈ᄌᆞ悲 비·의 사·횸·과 定:뎌ᇰ慧:혜·의 :ᄧᅬᆫ ·이 香햐ᇰ羞슈·로 特·특別·별·히 ·펴 供고ᇰ養:야ᇰ ·ᄒᆞᅀᆞᆸ·노ᅌᅵ·다