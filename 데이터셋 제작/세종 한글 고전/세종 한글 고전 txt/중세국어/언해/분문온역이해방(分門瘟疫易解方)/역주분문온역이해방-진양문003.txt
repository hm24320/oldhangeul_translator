疫之所與或溝渠不泄其穢惡薰蒸而成者或地多死氣鬱發而成者或官吏枉抑怨讎而成者世謂獄溫傷溫墓溫廟溫社溫山溫海溫家 溫竈溫歲溫天溫地溫等不可不究古法用屠蘇酒務成子螢火元李子達殺鬼煎老君神明散皆辟法惟劉根別傳令於州治大歲六合處穿地深三尺闊亦如之取淨沙三斛寬之以醇酒三升沃其上俾使君祝之此亦掃除疫氣之良術所謂大歲六合者歲泄氣之所在故以壓禳

모딘 벼ᇰ이 니러나ᄆᆞᆫ 쉬구ᇰ을 처 흘리디 아니ᄒᆞ야 그 더러운 모딘 거시 ᄡᅬ어 도외며 ᄯᅡ해 사ᄅᆞᆷ이 해 주근 긔운이 鬱發ᄒᆞ야 도외 며 官吏枉抑ᄒᆞ야 원슈로 도외ᄂᆞ니 이리 닐온 獄溫 傷溫 墓溫 廟溫 社溫 山溫 海溫 家溫 竈溫 歲溫 天溫 地溫 ᄃᆞᆯ히니 엄[업]게 ᄒᆞᆯ 법은 屠蘇酒와 熒火元과 殺鬼煎과 神明散과 다 업게 ᄒᆞᆯ 법이어니와 오직 劉根의 別傳에 고올셔 다ᄉᆞ리ᄂᆞᆫ ᄯᅡ 大歲方 四方 가온ᄃᆡ ᄯᅡᄒᆞᆯ 포ᄃᆡ 기픠 석 자히오 너븨도 ᄀᆞ티 ᄒᆞ고 조ᄒᆞᆫ 몰애 석 셤을 몌오고 됴ᄒᆞᆫ 수을 서 되ᄅᆞᆯ 그 우희 븟고 그 고을 원으로 빌라 이도 ᄯᅩ 모딘 긔운을 더ᄂᆞᆫ 됴ᄒᆞᆫ 術이라 大歲 六合은 歲ㅅ 긔운 泄호미 인ᄂᆞᆫ ᄃᆡᆯᄉᆡ 야ᇰᄌᆡ ᄒᆞᄂᆞ니라【六合은 天地와 四方이라】