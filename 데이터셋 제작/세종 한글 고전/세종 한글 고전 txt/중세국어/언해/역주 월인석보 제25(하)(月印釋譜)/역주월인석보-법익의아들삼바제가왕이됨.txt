[법익의 아들 삼바제가 왕이 됨]◯ 臣下ᄃᆞᆯ히 太子ᄅᆞᆯ 王 셰유려 커늘 阿㝹羅陁 大臣이 닐오ᄃᆡ 太子ᄅᆞᆯ 몯 셰ᅀᆞᄫᆞ리니 엇뎨어뇨 ᄒᆞ란ᄃᆡ 大王 겨시ᇙ 저긔 本來〈*ㅅ〉 〈*誓願〉이 十萬億 金〈*을〉 □□ 〈*功德〉을 지ᅀᅩ려 ᄒᆞ시다〈*가〉 □□□□□□〈*실〉ᄊᆡ 閻浮提ᄅᆞᆯ 三□□〈*애〉 施ᄒᆞ샤 ᄎᆡ오려 ᄒᆞ시니 이제 大地 三寶애 屬거니 엇뎨 太子ᄅᆞᆯ 셰ᅀᆞᄫᆞ료 臣下ᄃᆞᆯ히 議論ᄒᆞ야 四億金을 내야 뎌레 보내오 法益太子ㅅ 아ᄃᆞᆯ 三波提太子ㅣ 王 ᄃᆞ외니라

爾時諸臣欲立太子以紹王位 中有一大臣 名曰阿㝹羅陀 語諸臣曰 不得即立太子 所以者何 大王阿育在時 本誓願滿十萬億金 作諸功德 猶減四億 不滿十萬億 以是故今捨閻浮提 施與三寶欲令滿足 今是大地屬於三寶 云何而立太子爲王 諸臣聞已 議出四億金送與寺中 即便立法益之子爲王 名三波提(이상 석가보 권5, 아육왕조8만4천탑기 제31, 〈대정신수대장경〉 제50, 82쪽 상) (일부 미상)