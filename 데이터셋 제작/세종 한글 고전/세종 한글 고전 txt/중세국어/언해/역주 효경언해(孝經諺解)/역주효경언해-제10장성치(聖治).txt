聖治 章第十曾子曰 敢問聖人之德 亡以加於孝乎

子曰 天地之性 人爲貴 人之行 莫大於孝 孝莫大於嚴父 嚴父 莫大於配天 則周公其人也

昔者周公 郊祀后稷 以配天宗祀文王於明堂 以配上帝 是以四海之內 各以其職 來祭 夫聖人之德 又何以加於孝乎

是故 親生毓之 以養父母 日嚴 聖人 因嚴以教敬 因親以教愛 聖人之教 不肅而成 其政不嚴而治 其所因者本也