孝治 章第九子曰 昔者 明王之以孝治天下也 不敢遺小國之臣 而況於公侯伯子男乎 故得萬國之歡心 以事其先君

治國者 不敢侮於鰥寡 而況於士民乎 故得百姓之歡心 以事其先君

治家者 不敢失於臣妾之心 而況於妻子乎 故得人之歡心 以事其親

夫然故生則親 安之 祭則鬼享之 是以 天下和平災害不生 禍亂不作 故明王之以孝治天下如此

詩云 有覺德行 四國順之