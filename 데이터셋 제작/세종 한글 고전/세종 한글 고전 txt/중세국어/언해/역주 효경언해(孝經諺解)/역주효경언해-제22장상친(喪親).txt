喪親 章第二十二子曰 孝子之喪親也 哭不偯(依) 禮無容 言不文 服美不安 聞樂不樂 食旨不甘 此哀慼之情也

三日而食 敎民亡以死傷生也 毁不滅性 是聖人之正也

喪不過三年 示民有終也 爲之棺槨衣衾 而擧之 陳其簠簋 而哀慼之 哭泣擘踊 哀而送之 卜其宅兆 而安措之 爲之宗廟 以鬼享之 春秋祭祀 以時思之

生事愛敬 死事哀慼 生民之本盡矣 死生之誼備矣 孝子之事親終矣古文孝經