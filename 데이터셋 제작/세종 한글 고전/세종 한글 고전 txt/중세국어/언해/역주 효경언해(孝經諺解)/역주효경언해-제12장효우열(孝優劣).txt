孝優劣 章第十二子曰 不愛其親 而愛他人者 謂之悖德 不敬其親 而敬他人者 謂之悖禮 以訓 則昏 民亡則焉

不宅於善 而皆在於凶德 雖得志 君子不從也 君子則不然 言思可噵 行思可樂 德誼可尊 作事可法 容止可觀 進退可度 以臨其民 是以其民畏而愛之 則而象之 故能成其德敎 而行其政令 詩云 淑人君子 其儀不忒