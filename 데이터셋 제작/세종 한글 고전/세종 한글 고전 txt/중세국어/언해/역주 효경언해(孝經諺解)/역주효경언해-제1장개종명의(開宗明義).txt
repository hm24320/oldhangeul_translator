古文孝經 孔氏傳開宗明義 章第一仲尼閑居 曾子侍坐 子曰 參 先王 有至德要道 以訓天下民用和睦 上下亡怨. 女知之乎

曾子避席曰 參 弗敏 何足以知之乎

子曰 夫孝 德之本也 敎之所繇生也

復坐 吾語女身體髮膚 受于父母 不敢毁傷 孝之始也 立身行道 揚名於後世 以顯父母 孝之終也

夫孝始於事親 中於事君 終於立身

大雅云 亡念爾祖 聿脩其德