諫諍 章第二十曾子曰 若夫慈愛龔敬 安親揚名 參聞命矣 敢問子從父之命 可謂孝乎 子曰 參是何言與 是何言與 言之不通耶

昔者 天子有爭臣七人 雖無道 不失天下 諸侯有諍臣五人 雖無道 不失其國 大夫有諍臣三人 雖無道 不失其家 士有爭友 則身不離於令名 父有爭子 則身不陷於不誼 故當不誼 則子不可以不爭于父

臣不可以不爭於君 故當不誼則爭之 從父之命 又安得爲孝乎