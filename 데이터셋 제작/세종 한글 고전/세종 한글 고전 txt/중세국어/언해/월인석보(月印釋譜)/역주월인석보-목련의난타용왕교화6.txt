[목련의 난타용왕 교화 6]目連이 닐오ᄃᆡ 너희 내게 오디 말오 내 가ᅀᆞᆸᄂᆞᆫ ᄃᆡ 너희 가ᅀᆞᄫᆞ라 龍王이 닐오ᄃᆡ 우리ᄃᆞᆯ히 如來ᄭᅴ 가ᅀᆞᄫᅩ리ᅌᅵ다 目連이 닐오ᄃᆡ 너희 이 須彌山ᄋᆞᆯ 브터셔 世尊ᄭᅴ 가미 몯ᄒᆞ리니 날와 ᄒᆞ야 舍衛城에 가ᅀᅡ 世尊ᄭᅴ 가ᅀᆞᄫᆞ리라 그ᄢᅴ 目連이 두 龍王 ᄃᆞ리고 즉재 舍衛城에 가니 그ᄢᅴ 世尊이 無央數 衆의게 說法ᄒᆞ시더니 目連이 두 龍王ᄃᆞ려 닐오ᄃᆡ 너희 알라 오ᄂᆞᆯ 世尊이 無央數 衆의게 說法ᄒᆞ시ᄂᆞ니 네 얼굴 지ᅀᅥ 世尊ᄭᅴ 가미 몯ᄒᆞ리라

目連報曰 汝等莫自歸我身 我所自歸者 汝等便自歸之 龍王白目連 我等今日自歸如來 目連告曰 汝等不可依此須彌山 自歸世尊 今可共我至舍衛城 乃得自歸. 是時 目連將二龍王 如屈申臂頃 從須彌山上至舍衛城 爾時 世尊與無央數之衆而爲說法 是時 目連告二龍王曰 汝等當知 今日世尊與無央數之衆 而爲說法 不可作汝形至世尊所