[삼의육물에 대한 설명과 가섭의 공덕·위력에 관한 이야기 36]◯ 그ᄢᅴ 文殊ㅣ 부텨ᄭᅴ ᄉᆞᆯᄫᆞ샤ᄃᆡ 이제 죠고맛 疑心이 이셔 決ᄒᆞᅀᆞᆸ고져ᄒᆞ노ᅌᅵ다부톄 니ᄅᆞ샤ᄃᆡ 네ᄠᅳᆮ다ᄫᅵᄒᆞ라 내 大衆을 보니 ᄆᆞᅀᆞ매 다 疑心이 잇ᄂᆞ니알ᄑᆡ 니ᄅᆞ샤ᄃᆡ 迦葉佛ㅅ 小珠函이 오직 기릐三寸三分이라 ᄒᆞ더시니 僧伽梨 ᄒᆞᆫ 오ᄉᆞᆯ 다마도 몯 바ᄃᆞᇙ가식브니 엇뎨 ᄒᆞᄆᆞᆯ며 迦葉佛ㅅ 三藏敎迹 一切 經典을 다ᄆᆞ리ᅌᅵᆺ고부톄文殊 大衆의게 니ᄅᆞ샤ᄃᆡ 이 諸佛力 不可思議니 오직 부텨와 부텨왜ᅀᅡ 能히 알리니 너희 境界의 혜아료ᇙ 디 아니라

◯ 爾時文殊便白佛言 今有少疑欲有所決 未知許不 佛告文殊 可隨汝意 我觀大眾心皆有疑 前云 迦葉佛小珠函 唯長三寸三分 盛彼僧伽梨一衣亦恐不受 何況容受迦葉佛三藏教迹一切經典邪 佛告文殊大衆等 是諸佛力不可思議 唯佛與佛乃能知之 非汝等境界之所籌度