[아난의 정법 전지와 입멸 3]그 ᄢᅴ 山河大地 六種震動커ᄂᆞᆯ 雪山앳 五百 仙人이 이 瑞應을 보고 虛空애 ᄂᆞ라와 尊者ᄭᅴ 절ᄒᆞ고 ᄭᅮ러ᄉᆞᆯᄫᅩᄃᆡ 내 長老ᄭᅴ 佛法을 證호리니 願ᄒᆞᆫᄃᆞᆫ 大慈ᄒᆞ샤 우리ᄅᆞᆯ 度脫ᄒᆞ쇼셔 尊者ㅣ ᄌᆞᆷᄌᆞᆷᄒᆞ야 請ᄋᆞᆯ 바다 즉재殑伽河ᄅᆞᆯ 變ᄒᆞ야 다 金ᄯᅡ히 ᄃᆞ외에 ᄒᆞ고 仙衆爲ᄒᆞ야 大法을 니ᄅᆞ고 尊者ㅣ ᄯᅩ 念호ᄃᆡ아래 度脫혼 弟子ㅣ 다ᇰ다ᅌᅵ 와 모ᄃᆞ리라 ᄒᆞ니 아니 한 더데 五百 羅漢이 虛空ᄋᆞ로셔ᄂᆞ려오나ᄂᆞᆯ 仙人ᄃᆞᆯ 爲ᄒᆞ야 出家ᄒᆞ야 具ᄅᆞᆯ 심기니

是時山河大地六種震動 雪山中有五百仙人 覩茲瑞應飛空而至 禮阿難足胡跪白言 我於長老當證佛法 願垂大慈度脫我等 阿難默然受請 即變殑伽河悉爲金地 爲其仙衆 說諸大法 阿難復念 先所度脫弟子應當來集 須臾五百羅漢從空而下 爲諸仙人出家受具