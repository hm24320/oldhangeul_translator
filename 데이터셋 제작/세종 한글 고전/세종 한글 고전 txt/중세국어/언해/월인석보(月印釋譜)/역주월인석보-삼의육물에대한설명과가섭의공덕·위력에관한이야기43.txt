[삼의육물에 대한 설명과 가섭의 공덕·위력에 관한 이야기 43]◯ 그 ᄢᅴ世尊이 ᄯᅩ 大衆ᄃᆞ려 니ᄅᆞ샤ᄃᆡ 내 처ᅀᅥᆷ 成道 時예 河애 드러시수려ᄒᆞᇙ 제 河神이 모ᄆᆞᆯ 現ᄒᆞ야 寶塔ᄋᆞᆯ 자바셔 안해 黃金函이 이쇼ᄃᆡ ᄒᆞᆫ 安陁會와 ᄒᆞᆫ 尼師檀과 ᄒᆞᆫ 鉢袋ᄅᆞᆯ 다ᄆᆞ며迦葉佛四牙ㅣ 다 函 中에 잇ᄂᆞ니 이ᄂᆞᆫ 迦葉佛이 날맛디샤世尊ᄭᅴ받ᄌᆞᄫᆞ라 ᄒᆞ시니 이제 沐浴 다 ᄒᆞ시란ᄃᆡ 安陁會ᄅᆞᆯ 니브쇼셔 ᄒᆞ야ᄂᆞᆯ 내 즉재바다니부니 ᄯᅡ히 六種震動ᄒᆞ고 安陁會 四角애 放光ᄒᆞ야 千百億 國土ᄅᆞᆯ 비취니 十方 諸梵王이 光明 推尋ᄒᆞ야 내게 와 닐오ᄃᆡ 이 白氎 五條ᄂᆞᆫ 拘留孫佛ㅅ 오시시니 부톄 涅槃ᄒᆞ시고 올ᄆᆞ며 올마 서르 付囑ᄒᆞ샤 婁至佛에 니르르시리ᅌᅵ다釋迦佛涅槃 後에 娑竭龍王ᄋᆞᆯ 付囑ᄒᆞ샤 이 法衣ᄅᆞᆯ 브터 八萬 領을 지ᅀᅥ 塔 일어 供養ᄒᆞᅀᆞᄫᅡ 後ㅅ 遺法을 鎭케 ᄒᆞ쇼셔≪鎭은 눌러便安케ᄒᆞᆯ씨라≫

◯ 爾時世尊又告大衆 我初成道時欲入河洗 爾時河神現身手執此寶塔 內有黃金函 盛一安陀會 并一尼師檀 及有一鉢袋 迦葉佛 四牙並在函中 此是迦葉佛付我令付世尊今澡浴竟 請披安陀會 我即受著 地爲六種震動 而安陀會四角放光照千百億國土 十方諸梵王尋光來至我所前白我言 此白氎五條如拘留孫佛衣 佛涅槃已展轉相付 乃至婁至佛 釋迦佛涅槃後付囑娑竭龍王 令依此法衣造八萬領 仍造塔供養鎮後遺法