[보리수와 승중 공양 3]부텨 니ᄅᆞ샨 일훔 賓頭盧ㅣ라 호리 上座ㅣ시니 이ᅌᅦ 안ᄌᆞ시리ᅌᅵ다 王이 ᄀᆞ자ᇰ 歡喜ᄒᆞ야 닐오ᄃᆡ 이 中에 比丘ㅣ 부텨 보ᅀᆞᄫᆞ니 잇ᄂᆞ니ᅌᅵᆺ가 尊者ㅣ 對答호ᄃᆡ 잇ᄂᆞ니ᅌᅵ다 大王하 賓頭盧ㅣ ᄉᆞᆫᄌᆡ 世間애 겨시니ᅌᅵ다王이 ᄯᅩ 닐오ᄃᆡ 어루 뎌 比丘를 보ᅀᆞᄫᆞ리ᅌᅵᆺ가 尊者ㅣ 닐오ᄃᆡ 大王하 아니 오라 보시리니 ᄒᆞ마 오시리ᅌᅵ다 王이 ᄀᆞ자ᇰ 歡喜ᄒᆞ더니 그제 賓頭盧 尊者ㅣ 無量 阿羅漢 ᄃᆞ리고 次第로 조차 鴈王ᄀᆞ티 虛空 타 와 上座애 아ᇇ거늘 比丘僧ᄃᆞᆯ히 各各 禮數ᄒᆞ고 次第로 안ᄌᆞ니라 그제 王이 尊者 賓頭盧ㅣ 머리와 입거우지 ᄒᆡ오 辟支佛體ㄴ ᄃᆞᆯ 보고 머리 조ᅀᅡ 禮數ᄒᆞ고 ᄭᅮ러 合掌ᄒᆞ야 ᄉᆞᆯᄫᅩᄃᆡ 世尊ᄋᆞᆯ 보ᅀᆞᄫᆞ시니ᅌᅵᆺ가賓頭盧 尊者ㅣ 소ᄂᆞ로 눈섭 들오 王 보며 닐오ᄃᆡ 내 如來ᄅᆞᆯ 보ᅀᆞᄫᅩ니 世間애 가ᄌᆞᆯ비ᅀᆞᄫᅩᇙ ᄃᆡ 업스샤 모미 黃金色이시고 三十二相好ㅣ샤 ᄂᆞ치 조ᄒᆞᆫ 보로ᇝᄃᆞᆯ ᄀᆞᆮᄒᆞ시고 梵音聲이 보ᄃᆞ라ᄫᆞ시며 煩惱ᄅᆞᆯ 降伏ᄒᆡ오샤 샤ᇰ녜 寂滅에 겨시더ᅌᅵ다

佛之所說名曰賓頭盧 是上座應坐此處 王大歡喜而作是言 於中有比丘見佛者不 尊者答曰有也 大王賓頭盧者猶故存世王復白曰 可得見彼比丘不 尊者曰大王不久當見 尋當來至 王大歡喜 時尊者賓頭盧 將無量阿羅漢次第相隨 譬如雁王 乘虛而來 在於上座諸比丘僧 各修禮敬次第而坐時王見尊者賓頭盧頭鬚皓白 辟支佛體頭面禮足 長跪合掌白尊者言 見世尊耶時尊者賓頭盧 以手舉眉毛視王而言 (이상, 석가보 제5, 아육왕조 8만8천탑기 제31, 〈대정신수대장경〉 제50, 80쪽 상～중)(時 尊者賓頭盧以手舉眉毛 視王而言) 我見於如來 於世無譬類 身作黃金色 三十二相好 面如淨滿月 梵音聲柔軟 伏諸煩惱諍 常處於寂滅