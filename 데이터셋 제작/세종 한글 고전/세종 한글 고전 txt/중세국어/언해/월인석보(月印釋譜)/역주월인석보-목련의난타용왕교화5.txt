[목련의 난타용왕 교화 5]두 龍王이 目連ᄃᆞ려 닐오ᄃᆡ 尊者ㅣ 엇뎨 우리ᄅᆞᆯ 이리 보차시ᄂᆞ니ᅌᅵᆺ가 엇던 誡勑호려 ᄒᆞ시ᄂᆞᆫ고 目連이 닐오ᄃᆡ 너희 어제 너교ᄃᆡ 엇뎨 머리 믠 沙門이 샤ᇰ녜 내 우희 ᄂᆞ라ᄃᆞᆮ니ᄂᆞ니 이긔유리라 ᄒᆞ던다 龍王이 對答호ᄃᆡ 올ᄒᆞ니ᅌᅵ다 目連이 닐오ᄃᆡ 龍王아 알라 이 須彌山ᄋᆞᆫ 諸天ㅅ 길히라 네 사논 ᄯᅡ히 아니라 龍王이 對答호ᄃᆡ 願ᄒᆞᆫᄃᆞᆫ ᄇᆞ리샤 외다 마ᄅᆞ쇼셔 오ᄂᆞᆯ록 後에ᅀᅡ ᄂᆞ외 어즈려 모딘 ᄠᅳᆮ 니ᄅᆞ왇디 아니호리니 願ᄒᆞᆫᄃᆞᆫ 弟子ㅣ ᄃᆞ외아지ᅌᅵ다

是時 二龍王白目連言 尊者何為觸嬈我乃爾 欲何所誡勅 目連報曰 汝等昨日而作是念 云何禿頭沙門恒在我上飛 今當制御之 龍王報曰 如是 目連 目連告曰 龍王當知 此須彌山者是諸天道路 非汝所居之處 龍王報曰 唯願恕之 不見重責 自今以後更不敢觸嬈 興惡亂想 唯願聽爲弟子