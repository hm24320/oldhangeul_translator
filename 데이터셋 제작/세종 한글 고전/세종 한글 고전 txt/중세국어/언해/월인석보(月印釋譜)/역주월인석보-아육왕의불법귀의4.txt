[아육왕의 불법 귀의 4]그제 ᄒᆞᆫ 흐ᇰ져ᇰ바ᄌᆡ 아ᄃᆞ리 世間 受苦 슬히 너겨 出家ᄒᆞ야 道理 ᄇᆡ화 諸國에 두루 ᄃᆞᆮ녀 次第로 乞食ᄒᆞ다가 이 지븨 그르 드러 보고 두려 나고져 ᄒᆞ더니 兇惡이 잡고 닐오ᄃᆡ 예 든 사ᄅᆞ미 나ᇙ 줄 업스니 예셔 주그리라 比丘ㅣ 슬허 누ᇇ믈 흘리며 비로ᄃᆡ 내 져근덛 ᄒᆞᆫ ᄃᆞᆯ만 사라지라 兇惡이 듣디 아니ᄒᆞ야 漸漸 조려 닐웨ᄅᆞᆯ 살라 ᄒᆞ야ᄂᆞᆯ 뎌 比丘ㅣ 勇猛精進ᄒᆞ야 坐禪ᄒᆞ야 ᄆᆞᅀᆞᄆᆞᆯ 잔쵸ᄃᆡ 得道 몯ᄒᆞ얫더니 닐웨 다ᄃᆞᄅᆞ니 宮內ㅅ 사ᄅᆞ미 일 지ᅀᅥ 兇主 맛뎌늘 ᄒᆞ와개 디터니 比丘ㅣ 보고 이 모ᄆᆞᆯ ᄀᆞ자ᇰ 슬히 너겨 受苦ᄅᆞᄫᆡᆯ쎠 내 몸도 아니 오라 이 ᄀᆞᆮᄒᆞ리로다 ᄒᆞ야 一切 結ᄋᆞᆯ 그처 阿羅漢이 ᄃᆞ외니라

爾時商主之子厭世間苦 出家學道遊行諸國 次第乞食誤入屠殺舍中 時彼比丘遙見舍裏 有火車鑪炭等治諸衆生 恐怖毛竪便欲出門 凶惡即往執比丘言 入此中者 無有得出於此而死 比丘心生悲悔泣淚滿目 乞我少時生命可至一月 彼凶不聽 如是日數漸減止於七日 彼即聽許 時此比丘知將死不久 勇猛精進坐禪息心 不能得道至於七日 時王宮內人 有事送付凶主 將是女人 著臼中以杵擣之 令成碎末 時比丘見是事 極厭惡此身 嗚呼苦哉 我身不久亦當如是 斷一切結成阿羅漢