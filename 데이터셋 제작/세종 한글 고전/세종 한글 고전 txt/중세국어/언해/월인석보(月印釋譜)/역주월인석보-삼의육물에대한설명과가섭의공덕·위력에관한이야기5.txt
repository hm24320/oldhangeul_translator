[삼의육물에 대한 설명과 가섭의 공덕·위력에 관한 이야기 5]◯ 律中엔 오히려 깁과뵈와ᄅᆞᆯ 通케 ᄒᆞ얫거니와 業疏ᄃᆞᆯ핸 깁도 몯ᄒᆞ리라 ᄒᆞ니 疏애 닐오ᄃᆡ 오시 梵服이라 四無量ᄋᆞᆯ 行ᄒᆞᄂᆞ니 殺生ᄒᆞᆫ ᄃᆞᆯ 아로ᄃᆡ 니부미 몯ᄒᆞ리라 그 오시 體ᄂᆞᆫ 모로매 둗거ᄫᅳ 며 ᄎᆡᆨᄎᆡᆨ호ᄆᆞᆯ 求ᄒᆞ고 빗나ᄆᆞᆯ 여희요ᇙ디니律에 닐오ᄃᆡ ᄀᆞᄂᆞᆯ며열ᄫᅳ며生ᄒᆞ며 서ᇰ긔며綾羅錦綺紗縠紬絹 等은 다 法物이 아니라≪綾은 紋 잇ᄂᆞᆫ 기비오 綺ᄂᆞᆫ ᄀᆞᄂᆞᆫ 綾이오 縠은 ᄀᆞᄂᆞᆫ 기비오 絹은 기비라≫智論애 닐오ᄃᆡ 如來麤布 僧伽梨ᄅᆞᆯ 니브시다 ᄒᆞ며 녜록브터 道理 잇ᄂᆞᆫ 노ᄑᆞᆫ 쥬ᇰ이 뵈누비예ᄡᅮ글 두고 ᄒᆞᆫ 실도 섯디 아니ᄒᆞᄂᆞ니라

〔저경〕 (미상)