[아육왕의 아우 선용의 출가 3]王이 ᄌᆞᆷᄌᆞᆷᄒᆞ야 듣고 ᄯᅩ 누겨 善容일 내 ᄆᆡᇰᄀᆞ리 ᄒᆞ야 내 宮 안해 드러 푸ᇰ류ᄒᆞ고 즐기게 ᄒᆞ라 닐웨 다ᄃᆞᆮ거늘 王이 使者 브려 무로ᄃᆡ 네 닐웻 ᄉᆞᅀᅵ예 快樂더녀 善容이 對答호ᄃᆡ 大王하 엇던 快樂이 이시리ᅌᅵᆺ고 王이 무로ᄃᆡ 내 옷 닙고 내 宮殿에 드러 한 女妓로 즐기고 됴ᄒᆞᆫ 차반 먹거니 엇뎨 快樂디 아니타 ᄒᆞ〈*ᄂᆞᆫ다〉 善容이 ᄉᆞᆯᄫᅩᄃᆡ 주그ᇙ 사ᄅᆞ미 비록 命이 긋디 아니ᄒᆞ야도 주그니와 다ᄅᆞ디 아니 커니 엇던 ᄠᅳ드로 五欲애 著ᄒᆞ리ᅌᅵᆺ고 王이 닐오ᄃᆡ 어린 마리로다 네 ᄒᆞᆫ 모ᄆᆞᆯ 分別ᄒᆞ야도 欲애 이셔 즐겁디 아니ᄒᆞ거니 ᄒᆞᄆᆞᆯ며 沙門 釋子ㅣ 三世ᄅᆞᆯ 分別ᄒᆞ야 ᄒᆞᆫ 모미 주그면 ᄯᅩ ᄒᆞᆫ 모ᄆᆞᆯ 守ᄒᆞ야 億百千世예 몸마다 受苦ᄒᆞ야 그지업슨 시르미라 비록 사ᄅᆞ미 ᄃᆞ외야도 ᄂᆞᄆᆡ 브료미 ᄃᆞ외며 시혹 艱難ᄒᆞ야 옷 바비 업ᄂᆞ니 이ᄅᆞᆯ 念ᄒᆞᆯᄊᆡ 出家〈*ᄒᆞ야 道〉理ᄒᆞ야 無爲ᄒᆞᆫ 世間〈*애〉 버서날 이ᄅᆞᆯ 求ᄒᆞᄂᆞ니 ᄒᆞ다가 精勤티 아니ᄒᆞ면 ᄯᅩ 다시 劫數ㅅ 受苦ᄅᆞᆯ 디내ᄂᆞ니라

時王默然聽臣所諫 王復寬恩勅語諸臣 命聽王子著吾服飾 天冠威容如吾不異 內吾宮裏 作倡妓樂共娛樂之 復勅一臣自今日始 著鎧持仗拔利劍 往語善容王子曰 知不期七日終正爾 當到努力開割五欲自娛 今不自適死後有恨 用悔無益一日過已 臣復往語餘有六日 如是次第乃至七日 臣往白言 王子當知 六日已過唯明日在 當就於死努力恣情五欲自娛) 至七日到王遣使問云何 王子七日之中意志自由快樂不乎 弟報王曰 大王當知不見不聞有何快樂 王問弟曰 著吾服飾入吾宮殿 衆妓自娛食以甘美 何以面欺 不見不聞不快樂耶 弟白王言 應死之人 雖未命絕與死何異 當有何情著於五欲耶 王告弟曰 咄愚所啓 汝今一身憂慮百端 一身斷滅在欲不樂 豈況沙門釋子 憂念三世一身死壞 復受一身億百千世 身身受苦無量患惱 雖出爲人與他走使 或生貧家衣食窮乏 念此辛酸故出家爲道 求於無爲度世之要 設不精勤 當復更歷劫數之苦.