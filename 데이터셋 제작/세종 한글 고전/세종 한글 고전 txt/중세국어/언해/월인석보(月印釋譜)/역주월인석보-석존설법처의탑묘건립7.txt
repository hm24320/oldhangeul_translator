[석존 설법처의 탑묘 건립 7]그제 王이 이러틋ᄒᆞᆫ ᄯᅡᄃᆞᆯ해 種種 供養ᄒᆞᅀᆞᄫᆞ며 塔廟 셰ᅀᆞᄫᆞ니라 그제 尊者ㅣ 道樹下애 가 王ᄭᅴ 닐오ᄃᆡ 이 남ᄀᆞᆫ 菩薩이 慈悲 三昧力으로 魔兵衆 ᄒᆞ야ᄇᆞ리시고 阿耨多羅三藐三菩提ᄅᆞᆯ 得ᄒᆞ신 ᄯᅡ히ᅌᅵ다 그제 王이 無量 珎寶ᄅᆞᆯ 내야 種種 供養ᄒᆞᅀᆞᆸ고 큰 塔廟 셰ᅀᆞᄫᆞ니라 이ᄂᆞᆫ 鹿野苑이니 다ᄉᆞᆺ 比丘 爲ᄒᆞ샤 轉法輪ᄒᆞ신 ᄯᅡ히ᅌᅵ다 王이 種種 供養ᄒᆞᅀᆞᆸ고 塔廟 셰ᅀᆞᄫᆞ니라 鳩尸那竭國에 가 이ᄂᆞᆫ 如來 佛事ᄅᆞᆯ ᄀᆞ초 ᄒᆞ시고 無餘 般涅槃애 般涅槃ᄒᆞ신 ᄯᅡ히ᅌᅵ다 王이 듣고 ᄎᆞ림 몯ᄒᆞ야 ᄯᅡ해 디옛거늘 臣下ᄃᆞᆯ히 믈로 ᄂᆞᆺ 싯겨ᅀᅡ ᄭᆡ야 울오 種種 供養ᄒᆞᅀᆞᆸ고 큰 塔廟ᄅᆞᆯ 셰ᅀᆞᄫᆞ니라

時王如是等處處 種種供養 及立塔廟 時尊者將王至道場樹下 語王曰 此樹菩薩摩訶薩 以慈悲三昧力 破魔兵衆 得阿耨多羅三藐三菩提 時王捨無量珍寶種種供養 及起大塔廟 (줄임) 此處仙人園鹿野苑 如來於中為五比丘 三轉十二行法輪(而說偈言 此處鹿野苑 如來轉法輪 三轉十二行五人得道跡) 時王於是處 興種種供養 及立塔廟 (이상, 잡아함경 권23 (아육왕경 제604) 〈대정신수대장경〉 제2, 아함부(하) 167쪽 상～중) 尊者將王至鳩尸那竭國言 此處如來具足作佛事畢 於無餘般涅槃 而般涅槃  時王聞是語 憂惱迷悶躄地  啼泣涕零 如是乃至與種種供養立大塔廟