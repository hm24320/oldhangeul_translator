[우바국다존자의 항마 9]魔王이 듣고 깃거 소홈 도텨 부텨ᄭᅴ ᄀᆞ자ᇰ 깃븐 ᄆᆞᅀᆞᄆᆞᆯ 내야 부톄 나ᄅᆞᆯ 어엿비 너기샤미 父母ㅣ 子 息 ᄉᆞ라ᇰᄐᆞᆺ ᄒᆞ샤 허믈 아니ᄒᆞ시닷다 ᄒᆞ야 즉자히 니러 合掌ᄒᆞ야 닐오ᄃᆡ 내 부텨ᄭᅴ 向ᄒᆞᅀᆞᄫᅡ 깃븐 ᄆᆞᅀᆞᆷ 내요미 尊者ㅅ 큰 恩惠시니 내 모ᄀᆡᆺ 주거믈 그르쇼셔 尊者ㅣ 닐오ᄃᆡ 안ᄌᆞᆨ 몬져 ᄒᆞᆫ 期約ᄒᆞ고ᅀᅡ 글오리니 일록 後에 比丘의게 어즈리디 말라 魔王이 닐오ᄃᆡ 니ᄅᆞ샨 야ᇰᄋᆞ로 호리ᅌᅵ다 尊者ㅣ ᄯᅩ 닐오ᄃᆡ 날 爲ᄒᆞ야 ᄯᅩ ᄒᆞᆫ 이ᄅᆞᆯ ᄒᆞ라 내 如來ㅅ 法身ᄋᆞᆫ 보ᅀᆞᄫᅢᆺ가니와 如來ㅅ 妙色身ᄋᆞᆫ 몯 보ᅀᆞᄫᅢᆺ노니【妙色身ᄋᆞᆫ 微妙ᄒᆞᆫ 비쳇 모미시니 三十二相 八十種好 ᄀᆞᄌᆞ신 모미시니 世間애 나 겨시ᇙ 저긔 모다 보ᅀᆞᆸ던 모미시니라】 나ᄅᆞᆯ 如來ㅅ 妙色身ᄋᆞᆯ 보ᅀᆞᆸ게 코라 魔王이 닐오ᄃᆡ 나도 尊者ᄭᅴ 몬져 期約ᄒᆞ노니 내 부텻 모미 ᄃᆞ외야 뵈야ᄃᆞᆫ 내그ᅌᅦ 절 마ᄅᆞ쇼셔 尊者ㅣ 닐오ᄃᆡ 네게 절 아니호리라 魔王이 닐오ᄃᆡ 내 져근덛 수프레 드러 이실 ᄊᆞᅀᅵᆯ 기드리쇼셔 내 아래 부텻 야ᇰᄌᆡ ᄃᆞ외야 首羅長者ᄅᆞᆯ 소교니 그젯 야ᇰᄀᆞ티 ᄃᆞ외요리ᅌᅵ다 尊者ㅣ 그 주거믈 그르니라

아육왕전, 상나화수인연〔저경〕 (略而言之 汝若於佛生少信心 以此信心洗除昔來數於佛所惱觸之罪悉皆得滅 魔聞是語身心踊躍 如迦曇花樹從根次莖乃至條枝) 魔王歡喜舉身毛竪 佛爲大慈從樹王下乃至涅槃 慈忍於我如父母念子 原除我過 魔王於佛法生歡喜心 即起合掌白尊者言 汝能使我生歡喜心 是汝大恩 今日當爲我解是三屍 答言 先當與汝作要 然後乃當為汝解之 從今日後至於法盡更不聽汝惱亂比丘 魔言 當受尊教 復語魔言 當更爲我更作一事 我雖已見如來法身 不見如來妙色之身 爲我現佛色身使我生愛敬心 若作此事 是名爲上 答言 我亦先與尊者作要 我若現佛身時 汝慎勿爲我作禮 (所以然者 如似伊蘭生樹死爲大象之所踐蹋) 尊者言爾 我不禮汝 魔言 小待我入林中 我本曾作佛形誑首羅長者 彼時所作今爲汝作 尊者即爲解於三屍(이상, 아육왕전, 상나화수인연, 〈대정신수대장경 제50, 119쪽 하〉)