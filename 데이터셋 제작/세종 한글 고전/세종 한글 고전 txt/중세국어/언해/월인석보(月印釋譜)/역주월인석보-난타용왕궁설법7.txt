[난타용왕궁 설법 7]ᄯᅩ 一切 無邊寶色蓮華藏師子座海雲 一切 周匝摩尼王電藏師子座海雲 一切 瓔珞莊嚴藏師子座海雲 一切 諸妙寶冠燈焰藏師子座海雲 一切 圓音出寶雨藏師子座海雲 【圓音은 두려ᄫᅳᆫ 소리라 雨는 비라】 一切 華冠香華寶藏師子座海雲 一切 佛坐現莊嚴摩尼王藏師子座海雲 【坐ᄂᆞᆫ 안ᄌᆞ실씨라】 一切 欄楯垂瓔莊嚴藏師子座海雲 【垂는 드릴씨니 垂瓔은 瓔珞ᄋᆞᆯ 드리울씨라】 一切 摩尼寶樹枝葉末香藏師子座海雲 【枝ᄂᆞᆫ 가지라】 一切 妙香寶鈴羅網普莊嚴日電藏師子座海雲을 내야 이러ᄐᆞ시 虛空애 ᄀᆞᄃᆞᆨᄒᆞ야 住持ᄒᆞ야 긋디 아니케 ᄒᆞ야 一切 諸佛菩薩衆海ᄅᆞᆯ 供養 恭敬 尊重 禮拜ᄒᆞᅀᆞᄫᆞ며