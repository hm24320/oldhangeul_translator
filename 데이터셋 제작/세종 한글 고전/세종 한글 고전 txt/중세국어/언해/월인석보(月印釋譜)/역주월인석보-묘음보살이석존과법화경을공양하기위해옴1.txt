[묘음보살이 석존과 법화경을 공양하기 위해 옴 1]그 釋迦牟尼佛이 大人相 肉髻光明을 펴시며  眉間 白毫相光 펴샤 東方 百八萬億 那由他 恒河沙等 諸佛世界 다 비취시니 【會 여르샴과 分身 브르샤매 오직 眉間 毫相 펴시고 이제 妙音 브르샤매 肉髻光 조쳐 펴샤 肉髻 無見頂相이라 부톄 十相이 겨시니 無見頂上相 頂上肉髻相 髮紺瑠璃相 眉間白毫相 眉細垂楊相 眼目淸淨相 耳聞諸聲相 鼻高圓直相 舌大法螺相 身眞金色相이라 最上果光이시니  妙圓行 펴 뵈딘댄 極果行相이실 極果光로 블러 나토시니라 부톄 九十七種 大人相이 겨샤 肉髻 그긧 나히시니라】  이 數 디내야 世界 이쇼 일후미 淨光莊嚴이오 그 나라해 부톄 겨샤 일후미 淨華宿王智如來 應供 正遍知 明行足 善逝 世間解 無上士 調御丈夫 天人師 佛世尊이러시니 無量無邊 菩薩大衆이 恭敬 圍繞거늘 爲야 說法시더니 釋迦牟尼佛ㅅ 白毫光明이 그 나라해 차 비취여시 【華嚴에 菩薩 從야 오신 나라 드르샤 行샨 行 表시고 本來 셤기시논 부텨는 證샨 果 表시니 淨光莊嚴은  智 브튼 行이오 淨華宿智 行 브튼 智라 智行이 서르 莊嚴며 因果ㅣ 體예 마니 妙音 妙行이 이 브터 뵈야 나토시니라】