[대제자의 사리탑 공양 4]버거 尊者 薄拘羅塔ᄋᆞᆯ 뵈오 供養ᄒᆞ쇼셔 王이 무로ᄃᆡ 뎨 엇던 功德이 겨시더니ᅌᅵᆺ고 對答호ᄃᆡ 無病이 第一이며 ᄂᆞᆷ 爲ᄒᆞ야 ᄒᆞᆫ 句法도 니ᄅᆞ디 아니ᄒᆞ야 괴외ᄒᆞ야 마리 업더니ᅌᅵ다王이 닐오ᄃᆡ ᄒᆞᆫ 도ᄂᆞ로 供養ᄒᆞᅀᆞᄫᆞ라 諸臣이 ᄉᆞᆯᄫᅩᄃᆡ 功德이 ᄀᆞᆮ거늘 엇뎨 이ᅌᅦ ᄒᆞᆫ 도ᄂᆞ로 供養ᄒᆞ시ᄂᆞ니ᅌᅵᆺ고 王이 닐오ᄃᆡ 내 말 드르라 비록 無明 癡ᄅᆞᆯ 더러 智慧 能히 ᄉᆞᆯ펴 비록 薄拘 일후미 이시나 世間애 므스기 有益ᄒᆞ리오그제 ᄒᆞᆫ 도니 王ㅅ게 도로 오나ᄂᆞᆯ 大臣ᄃᆞᆯ히 希有ᄒᆞᆫ 이ᄅᆞᆯ 보고 ᄒᆞᆫ 소리로 讚歎호ᄃᆡ 尊者ㅣ 欲이 져거 足ᄋᆞᆯ 아ᄅᆞ샤 ᄒᆞᆫ 돈도 받디 아니ᄒᆞ시놋다 ᄒᆞ더라

次示尊者薄拘羅塔 應當供養 王問曰 彼有何功德 尊者答曰 彼無病第一 乃至不爲人說一句法寂默無言王曰以一錢供養 諸臣白王言 功德既等何故於此供養一錢 王告之曰聽吾所說 雖除無明癡 智慧能鑑察 雖有薄拘句 於世何所益時彼一錢還來至王所 時大臣輩見是希有事 異口同音讚彼 嗚呼尊者少欲知足 乃至不須一錢