[아육왕의 염부제 보시 및 죽음 1]◯ 阿育王(*이) ᄀᆞ자ᇰ 敬信ᄒᆞ야 諸比丘□□□□〈*ᄃᆡ〉 뉘 佛法中에 能□□□□施ᄅᆞᆯ ᄒᆞ니ᅌᅵᆺ고 比丘□□ 닐오ᄃᆡ 給孤獨長者ㅣ ᄆᆞᆺ 큰 布施ᄅᆞᆯ ᄒᆞ니ᅌᅵ다 王이 ᄯᅩ 무로ᄃᆡ 뎌 布施 언매ᅌᅵᆺ고 比丘ㅣ 對答호ᄃᆡ 億千金이니ᅌᅵ다 王이 너교ᄃᆡ 뎨 長者ㅣ로ᄃᆡ 오히려 億千金을 ᄇᆞ리니 내 이제 王 ᄃᆞ외야 엇뎨 億千金ᄲᅮᆫ 施ᄒᆞ료 반ᄃᆞ기 億百千金으로 施호리라

(雜阿含經云) 阿育王得大敬信 問諸比丘言 誰於佛法中能行大布施 諸比丘言 給孤獨長者最行大施 王復問曰 彼施幾許 比丘答曰 以億千金 王聞已如是思惟 彼長者尚能捨億千金我今為王 何緣復以億千金施 當以億百千金施