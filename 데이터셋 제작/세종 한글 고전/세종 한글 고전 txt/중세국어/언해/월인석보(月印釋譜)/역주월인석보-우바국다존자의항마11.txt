[우바국다존자의 항마 11]魔王이 닐오ᄃᆡ 尊者ㅣ 엇뎨 期約애 그르ᄒᆞ시ᄂᆞ니ᅌᅵᆺ고 尊者ㅣ 무로ᄃᆡ 므슴 期約애 그르ᄒᆞᄂᆞ뇨 魔王이 닐오ᄃᆡ 尊者ㅣ 禮數 아니호려 ᄒᆞ더시니 엇뎨 禮數ᄒᆞ시ᄂᆞ니ᅌᅵᆺ고 尊者ㅣ 닐오ᄃᆡ 無上 世尊이 ᄇᆞᆯ쎠 涅槃ᄒᆞ샨 ᄃᆞᆯ 알안마ᄅᆞᆫ 이런 야ᇰᄌᆞᆯ 보니 부텨 보ᅀᆞᄫᅳᆫ ᄃᆞᆺᄒᆞᆯᄊᆡ 부텨를 爲ᄒᆞᅀᆞᄫᅡ 禮數ᄒᆞᅀᆞᆸ디ᄫᅵ 네그ᅌᅦ ᄒᆞ논 禮數ㅣ 아니라 魔王이 닐오ᄃᆡ 누느로 보매 尊者ㅣ 날 爲ᄒᆞ야 절ᄒᆞ거시니 어드리 내그ᅌᅦ 절ᄒᆞ시ᄂᆞ다 아니ᄒᆞ리ᅌᅵᆺ고 尊者ㅣ 닐오ᄃᆡ 네 드르라 ᄒᆞᆰ과 나모와로 天像 佛像ᄋᆞᆯ ᄆᆡᇰᄀᆞ ᅀᆞᆸ곡 天佛을 恭敬ᄒᆞᅀᆞᄫᅡ 저를 ᄒᆞᄂᆞ니 나모 ᄒᆞᆯ개 절ᄒᆞ논 法이 아니라 나도 이 ᄀᆞᆮᄒᆞ야 부텨ᄭᅴ 절ᄒᆞᅀᆞᆸ디ᄫᅵ 네그ᅌᅦ ᄒᆞ논 저리 아니라 魔王이 즉자히 도로 제 야ᇰᄌᆡ ᄃᆞ외야 尊者ᄭᅴ 절ᄒᆞ고 하ᄂᆞᆯ로 도라가니라 네찻 說法ᄒᆞᆯ 나래 魔王이 尊者ᄅᆞᆯ 몯 니저 하ᄂᆞᆯ로셔 ᄂᆞ려와 뎐디위호ᄃᆡ 艱難티 마오져 ᄒᆞ며 하ᄂᆞᆯ해 나고져 ᄒᆞ며 涅槃ᄋᆞᆯ 得고져 ᄒᆞ거든 다 尊者 優波毱多ᄭᅴ 가라 如來ㅅ 說法을 몯 보ᅀᆞᆸ거든 ᄯᅩ 尊者 優波毱多ᄭᅴ 가라 ᄒᆞ더라 摩突羅城 中엣 사ᄅᆞ미 優波毱多ㅣ 魔王 降服ᄒᆡ다 듣고 얼운 사ᄅᆞᆷᄃᆞᆯ 數千萬이 다 尊者ᄭᅴ 오나ᄂᆞᆯ 尊者ㅣ 獅子座애 올아 種種 妙法을 니르니 百千 衆生이 다 須阤洹 斯阤含ᄋᆞᆯ 得ᄒᆞ며 一萬八千 사ᄅᆞ미 出家ᄒᆞ야 阿羅漢ᄋᆞᆯ 得ᄒᆞ니라

〔저경〕 魔言 尊者 云何違於言要 尊者問言 違何言要 魔言 汝許不爲作禮 今云何五體投地而作禮也 尊者言 我知無上世尊久已涅槃 見此形容如似見佛 爲佛作禮不禮於汝 魔言 眼見汝爲我作禮 云何言不禮 尊者復言 汝當聽我 (不違言要 亦不向汝作禮) 如似泥木造作於天像及佛像 敬天佛故而爲作禮 不禮泥木 我亦如是 不勝見佛心歡喜故便起作禮 不以汝想為汝作禮 魔即還復本形 禮敬尊者而還天上(이상, 아육왕전, 상나화수인연, 〈대정신수대장경 제50, 119쪽 하~120쪽 상〉)〔저경〕第四日魔憶念 尊者身自宣令恩德從天來下 欲破貧窮欲生天欲得涅槃 當詣尊者優波毱多所 不見如來大悲說法者 亦當詣尊者優波毱多所 摩突羅城中諸人聞尊者優波毱多能調伏魔者 耆舊人民數千萬衆皆來向尊者所 尊者見衆悉以聚集 即上師子座說種種妙法 令百千衆生得須陀洹道斯陀含道 萬八千人出家得阿羅漢道(이상, 아육왕전 권5 상나화수인연 제9 〈대정신수대장경 제50, 사전부 120쪽 상~중〉).