[목련의 난타용왕 교화 1]【釋提 桓因이 世尊ᄭᅴ ᄉᆞᆯᄫᅩᄃᆡ 三十三天에 가샤 어마니ᇝ긔 說法ᄒᆞ쇼셔 世尊이 ᄌᆞᆷᄌᆞᆷᄒᆞ야 바ᄃᆞ시니라 그ᄢᅴ 難陁 優槃難陁 龍王이 너교ᄃᆡ 머리 믠 沙門ᄃᆞᆯ히 내 우희 ᄂᆞ라ᄃᆞᆮ니ᄂᆞ니 方便을 ᄒᆞ야 업시우디 몯게 호리라 ᄒᆞ야 龍王이 瞋恚를 니르와다 큰 블와 ᄇᆞᄅᆞᆷ과ᄅᆞᆯ 펴 閻浮里內 브리 ᄧᆡᄃᆞᆺ ᄇᆞᆰ거늘 그ᄢᅴ 阿難이 부텻긔 ᄉᆞᆯᄫᅩᄃᆡ 閻浮里內 엇던 젼ᄎᆞ로 이 烟火ㅣ 잇ᄂᆞ니ᅌᅵᆺ고≪烟은 ᄂᆡ라≫世尊이 니ᄅᆞ샤ᄃᆡ 이 두 龍王이 너교ᄃᆡ 머리 믠 沙門이 샤ᇰ녜 내 우희 ᄂᆞᄂᆞ니 우리ᄃᆞᆯ히 모다 이긔여 업시우디 몯게 호리라 ᄒᆞ야 瞋恚ᄅᆞᆯ 니르와다 이 烟火ᄅᆞᆯ 펴니 그럴ᄊᆡ 이런 變이 잇ᄂᆞ니라

(爾時) 釋提桓因白世尊言 (如來亦說 夫如來出世必當為五事 云何為五 當轉法輪 當度父母 無信之人立於信地 未發菩薩心令發菩薩意 於其中間當受佛決 此五因緣如來出現必當爲之 今如來母在三十三天 欲得聞法 今如來在閻浮里內 四部圍遶 國王人民皆來運集 善哉 世尊) 可至三十三天與母說法 是時 世尊默然受之 爾時 難陀 優槃難陀龍王便作是念 此諸禿沙門在我上飛 當作方便 使不陵易 是時 龍王便興瞋恚 放大火風 使閻浮里內 洞然火燃 是時 阿難白佛言 此閻浮里內 何故有此烟火 世尊告曰 此二龍王便生此念 禿頭沙門恒在我上飛 我等當共制之 令不陵虛 便興瞋恚 放此烟火 由此因緣 故致此變 (是時 大迦葉即從坐起 白世尊言 我今欲往 與彼共戰 世尊告曰 此二龍王極為兇惡 難可受化 卿還就坐 是時 尊者阿那律即從坐起 白世尊言 我今欲往降彼惡龍 世尊告曰 此二惡龍極為兇暴 難可受化 卿還就坐 是時 離越 尊者迦旃延 尊者須菩提 尊者優陀夷 尊者婆竭 各從坐起 白世尊言 我今欲往降伏惡龍 世尊告曰 此二龍王極為兇惡 難可受化 卿還就坐)