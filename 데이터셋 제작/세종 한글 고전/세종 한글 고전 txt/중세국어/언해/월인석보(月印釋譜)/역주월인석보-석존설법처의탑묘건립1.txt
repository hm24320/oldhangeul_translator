[석존 설법처의 탑묘 건립 1]◯ 王이 ᄒᆞ마 八萬 四千 塔 셰오 歡喜 踊躍ᄒᆞ야 羣臣 ᄃᆞ리고 雞雀精舍애 가 耶舍上座ᄭᅴ ᄉᆞᆯᄫᅩᄃᆡ ᄯᅩ 比丘ㅣ 부톄 授記ᄒᆞ샤 佛事ᄒᆞ리 겨시니ᅌᅵᆺ가 내 뎌ᅌᅦ 가 供養 恭敬ᄒᆞ야지ᅌᅵ다 上座ㅣ 對答호ᄃᆡ 부텨 般涅槃 時예 摩偸羅國에 가샤 阿難이ᄃᆞ려 니ᄅᆞ샤ᄃᆡ 나 般涅槃 後 百歲 後에 長者ᄋᆡ 아ᄃᆞᆯ 일후미 優波崛多ㅣ라 호리 出家ᄒᆞ야 道理 ᄇᆡ화 號ㅣ 無相佛이리라 ᄒᆞ시니ᅌᅵ다 王이 무로ᄃᆡ 優波崛多ㅣ 이제 世間애 나 겨시니ᅌᅵᆺ가 上座ㅣ 對答호ᄃᆡ ᄇᆞᆯ쎠 世間애 나 出家ᄒᆞ야 道理 ᄇᆡ호니 이 阿羅漢이 優留蔓茶山 中에 잇ᄂᆞ니ᅌᅵ다

王已建八萬四千塔 歡喜踊躍將諸群臣 往詣鷄雀精舍 白耶舍上座曰 更有比丘佛所受記 當作佛事不 我當往詣彼所 供養恭敬 上座答曰 佛般涅槃時 詣摩偷羅國 告阿難曰 於我般涅槃後 百歲之後當有長者子 名優波崛多 當出家學道號無相佛 王問上座曰 優波崛多今已出世不 上座答曰 已出世出家學道 是阿羅漢住在優留蔓荼山中