[석존 설법처의 탑묘 건립 2]王이 듣고 깃거 ᄂᆞ소사 즉재 群臣 出令ᄒᆞ야 가려터니 尊者ㅣ 너교ᄃᆡ ᄒᆞ다가 王이 오시면 졷ᄌᆞᄫᆞᆫ 사ᄅᆞ미 受苦ᄒᆞ며 혀근 벌에ᄅᆞᆯ 주기리로다 ᄒᆞ야 使者 對答ᄒᆞ야 닐오ᄃᆡ 내 王ᄭᅴ 가리ᅌᅵ다 王이 듣고 歡喜 踊躍ᄒᆞ야 摩偸羅로셔 巴連弗邑에 니르리 그 ᄉᆞᅀᅵ예 ᄇᆡ 버리고 ᄇᆡ예 幢 盖 ᄃᆞ라 뒷더니 優波崛多ㅣ 一萬 八千 阿羅漢衆 ᄃᆞ리고 오더니 ᄒᆞᆫ 사ᄅᆞ미 王ᄭᅴ ᄉᆞᆯᄫᅩᄃᆡ 優波崛多 尊者ㅣ 一萬 八千 比丘 ᄃᆞ리시고 오시ᄂᆞ니ᅌᅵ다 王이 ᄀᆞ자ᇰ 깃거 즉재 瓔珞이 갑시 千萬이 ᄊᆞ니ᄅᆞᆯ 바사 내야 賞ᄒᆞ고 王이 大臣 眷屬 ᄃᆞ리고 尊者ᄭᅴ 나가 즉재 飯 받ᄌᆞᆸ고 五體投地ᄒᆞ야 禮數ᄒᆞ고 ᄭᅮ러 合掌ᄒᆞ야 ᄉᆞᆯᄫᅩᄃᆡ 내 閻浮提ᄅᆞᆯ 거느려 王 ᄃᆞ외야도 깃브디 아니ᄒᆞ고 오ᄂᆞᆯ 尊者ᄅᆞᆯ 보ᅀᆞᄫᆞ니 踊躍호미 그지업서ᅌᅵ다 如來ㅅ 弟子ㅣ 이러ᄃᆞ록 ᄒᆞ시니 부텨 보ᅀᆞᄫᆞᆫ ᄃᆞᆺᄒᆞ야ᅌᅵ다

王聞已歡喜踊躍 即勅群臣速辦嚴駕 將無量眷屬往詣彼所 尊者思惟若王來者 無量將從受諸大苦 殺害微虫 答使者曰 我當自往詣王所時王聞尊者自來 歡喜踊躍從摩偷羅至巴連弗邑 於其中間開安舟桁 於桁懸諸幡蓋 時尊者優波崛多 將一萬八千阿羅漢衆 逕至王國 王大歡喜踊躍 即脫瓔珞價直千萬 而授與之 王將諸大臣眷屬 即出往尊者所 即為下食 五體投地 向彼作禮 長跪合掌而作是言 我今領此閻浮提 受於王位不以爲喜 今覩尊者踊躍無量 如來弟子乃能如是 如覩於佛 (이상, 석가보 제5, 아육왕조8만4천탑기 제31, 〈대정신수대장경〉 제50, 79쪽 상~중〉)