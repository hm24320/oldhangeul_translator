[삼의육물에 대한 설명과 가섭의 공덕·위력에 관한 이야기 42]ᄯᅩ 諸來 佛와 人天衆ᄃᆞ려 니ᄅᆞ샤ᄃᆡ 各各 ᄒᆞᆫ 珠塔ᄋᆞᆯ 施ᄒᆞ야 未來ᄅᆞᆯ 住待ᄒᆞ라 諸佛이 施ᄒᆞ야시ᄂᆞᆯ 다 普賢ᄋᆞᆯ 맛디샤 守護ᄒᆞ야 如來 涅槃ᄋᆞᆯ 기드려 祇桓 中에 보내야 戒壇 北에 뒷다가舍利 다 ᄉᆞᅀᆞᄫᅡᄃᆞᆫ普賢을 ᄒᆞ야 守護ᄒᆞ야 二十 年을 住ᄒᆞ얫다가 그 後에 文殊ᄭᅴ 付囑ᄒᆞ야 塔 여러 四牙ᄅᆞᆯ 가졧다가 正法 末時예 니르러 閻浮 諸國에 傳持ᄒᆞ야 佛法을 住持ᄒᆞ다가 一千 一百 年 後예 니르러 이 四牙로 百億 世界 形像애 印ᄒᆞ야 다 光明이 이셔 希有心을 내에 ᄒᆞ고 後에 四洲六欲天에 니르리化益ᄋᆞᆯ 流通ᄒᆞ다가 後에 文殊師利彌勒佛ᄭᅴ 付囑ᄒᆞ라 ᄒᆞ시니라

又告諸來佛及人天衆 各施一珠塔住待未來 諸佛依言施已 並付普賢守護 待如來涅槃 送至祇桓中安戒壇北 至闍維舍利竟 令普賢守護 住二十年已後付文殊 開塔取此四牙。至正法末時 令傳閻浮諸國佛法住持 乃至一千一百年後 將此四牙印百億世界形像 皆有光明生希有心 後乃至四洲六欲天等流通化益 後文殊師利將付彌勒佛