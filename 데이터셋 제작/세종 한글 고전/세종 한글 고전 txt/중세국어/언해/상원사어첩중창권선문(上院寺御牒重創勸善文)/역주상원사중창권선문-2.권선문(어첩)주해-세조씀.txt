世間有七重 三寶及父母君善知識 三寶爲出離之宗 父母爲育命之宗 君爲保身之宗 善知識爲導迷之宗 自予潜邸以來 我慧覺尊者早相知 遇道合心和 每提攝於塵路 使我恒懷淨念 不沈欲坑致有今日 非師之功耶 非多刼之宿因安能如是契合耶今聞我違和力疾下床晝夜奔來數百里之外雖不事之高尙若度生之大悲予聞驚動感淚無窮又聞 師與悅師祖師爲我盡賣衣資重創靈刹師之爲我用心我之爲師感恩非人所逑我故爲師等随喜畧助所費爲𡧄竟之正因所謂直心菩提者也 於是付囑世子 永垂後嗣云