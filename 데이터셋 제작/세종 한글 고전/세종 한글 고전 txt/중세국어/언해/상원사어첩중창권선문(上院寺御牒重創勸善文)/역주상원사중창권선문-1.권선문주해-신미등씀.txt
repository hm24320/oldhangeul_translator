五臺山上院寺重創勸善文惟我聖上誕膺天命再造東夏兆民乂安四城寧謐無小無大共被天地之私若蒙若𥼶疇無報效之志頋丘山恩重毫髮力微江陵五臺天 下名山文殊住䖏靈異現顯上院寺尤其勝地某等竭衣鉢之貯重創於是寺以爲祝𨤲之所兩殿聞之特降綸命若曰僧等爲我欲創伽藍余當 補助與國人廣利出御衣若干襲命輪米布土木之費以某等特承殊遇區〃㳙埃之誠欲禆岡陵之筭幸徹宸聦有此 大施三寶以之增崇法輪以之重轉普願諸善檀那見聞所及▼𢘻生歡喜同發菩提共植德本上祝聖壽於無彊下延洪祚於億載福利無邊現來俱益云天順八年 臘月十八日信眉(수결)(수결)行湛性敏