[묘음보살이 신력을 갖게 된 전생 인연 3]妙音菩薩이 萬二千 ᄒᆡᄅᆞᆯ 十萬 가짓 푸ᇰ류로 雲雷音王佛을 供養ᄒᆞᅀᆞᄫᆞ며 八萬四天 七寶 바리ᄅᆞᆯ 조쳐 받ᄌᆞᄫᆞ니 이 因緣果報로 이제 淨華宿王智佛國에 나아 이런 神力을 뒷ᄂᆞ니라

〔월인석보언해〕妙音菩薩이 萬二千歲ᄅᆞᆯ 十萬 가짓 伎樂ᄋᆞ로 雲雷音王佛ᄭᅴ 供養ᄒᆞᅀᆞᆸ고 八萬四千 七寶 바리ᄅᆞᆯ 받ᄌᆞᄫᆞᆯᄊᆡ 이 因緣 果報로 이제 淨華宿王智佛國에 나 이 神力이 잇ᄂᆞ니라【풍류는 法音을 펴고 바리ᄂᆞᆫ 應ᄒᆞᄂᆞᆫ 그르시니 풍류에 十萬 가짓 伎樂 받ᄌᆞᄫᆞ샤ᄆᆞᆫ 妙法 너비 펴고져 호ᄆᆞᆯ 뵈시고 바리ᄅᆞᆯ 八萬四千을 받ᄌᆞᄫᆞ샤ᄆᆞᆫ 塵勞애 應ᄒᆞ야 化코져 호ᄆᆞᆯ 뵈시니 그럴ᄊᆡ 이젯 果애 妙音이 조차 應ᄒᆞ시논 神通이 겨시니라】

〔법화경〕妙音菩薩이 於萬二千歲예 以十萬種伎樂으로 供養雲雷音王佛ᄒᆞᅀᆞ오며 并奉上八萬四千七寶鉢ᄒᆞ니 以是因緣果報로 今生淨華宿王智佛國ᄒᆞ야 有是神力ᄒᆞ니라

〔법화경언해〕 ○妙音菩薩이 萬二千歲예 十萬 가짓 伎樂으로 雲雷音王佛을 供養ᄒᆞᅀᆞ오며 八萬四千 七寶 바리ᄅᆞᆯ 조쳐 받ᄌᆞ오니 이 因緣 果報로 이제 淨華宿王智佛國에 나 이 神力이 잇ᄂᆞ니라

〔계환해〕 樂은 宣法音이오 鉢은 爲應器니 樂獻十萬種伎者ᄂᆞᆫ 示欲廣宣妙法也ㅣ시고 鉢奉八萬四千者ᄂᆞᆫ 示欲應化塵勞也ㅣ시니 故로 今에 果有妙音으로 隨應之神ᄒᆞ시니라

〔계환해언해〕 ○푸ᇰ류는 法音을 펴샤미오 바리ᄂᆞᆫ 應ᄒᆞ시논 그르시니 十萬 가짓 伎ᄅᆞᆯ 받ᄌᆞ오샤ᄆᆞᆫ 妙法 너비 펴고져 ᄒᆞ샤ᄆᆞᆯ 뵈ᅀᆞ오시고 八萬 四千 바리ᄅᆞᆯ 받ᄌᆞ오샤ᄆᆞᆫ 塵勞ᄅᆞᆯ 應ᄒᆞ야 化코져 ᄒᆞ샤ᄆᆞᆯ 뵈ᅀᆞ오시니 이런ᄃᆞ로 오ᄂᆞᆯ 果然 妙音으로 조차 應ᄒᆞ시논 神이 겨시니라