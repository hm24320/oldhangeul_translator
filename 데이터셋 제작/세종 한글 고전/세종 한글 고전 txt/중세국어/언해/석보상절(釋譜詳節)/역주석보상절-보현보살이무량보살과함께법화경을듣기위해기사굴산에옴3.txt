[보현보살이 무량보살과 함께 법화경을 듣기 위해 기사굴산에 옴 3]ᄯᅩ 無數ᄒᆞᆫ 天龍 夜叉 乾闥婆 阿脩羅 迦樓羅 緊那羅 摩睺羅迦 人 非人 等 大衆이 圍繞ᄒᆞ야 各各 威德神通力을 내야 沙婆世界 耆闍崛山 中에 다ᄃᆞ라 釋迦牟尼佛ᄭᅴ 머리 좃ᄉᆞᄫᅡ 禮數ᄒᆞᅀᆞᆸ고 닐굽 ᄇᆞᆯ 가ᇝ도ᅀᆞᆸ고

〔월인석보언해〕ᄯᅩ 無數 諸天 龍 夜叉 乾闥婆 阿脩羅 迦樓羅 緊那羅 摩睺羅伽 人非人 等 大衆이 圍繞ᄒᆞ야 各各 威德 神通力을 나토아 娑婆世界 耆闍崛山 中에 다ᄃᆞᄅᆞ샤 釋迦牟尼佛ᄭᅴ 머리 조ᅀᅡ 禮數ᄒᆞ시고 올ᄒᆞᆫ녀ᄀᆞ로 닐굽 ᄇᆞᆯ 가ᇝ도ᄅᆞ〔시〕〔고〕

〔법화경〕 〔7:162ㄱ〕又與無數諸天龍夜叉乾闥婆阿修羅迦樓羅緊那羅摩睺羅伽人非人等과 大衆이 圍繞ᄒᆞᅀᆞ와 各現威德神通之力ᄒᆞ샤 到娑婆世界耆闍崛山中ᄒᆞ샤 頭面禮釋迦牟尼佛ᄒᆞ시고 右繞七匝ᄒᆞ시고

〔법화경언해〕 ○ᄯᅩ 無數 諸天 龍 夜叉 乾闥婆 阿修羅 迦樓羅 〔7:162ㄴ〕緊那羅 摩睺羅伽 人非人 等과 大衆이 圍遶ᄒᆞᅀᆞ와 各各 威德 神通力을 現ᄒᆞ샤 娑婆世界 耆闍崛山 中에 다ᄃᆞᄅᆞ샤 頭面으로 釋迦牟尼佛ᄭᅦ 禮數ᄒᆞᅀᆞ오시고 올ᄒᆞᆫ 녀그로 닐굽 ᄇᆞᆯ 가ᇝ도ᄅᆞ시고 ᄉᆞᆯᄫᆞ샤ᄃᆡ