[석존의 전신인 상불경보살이 법화경을 수지하여 여래가 된 인연 3]得大勢여 이 威音王佛이 목수미 四十萬億 那由他 恒河沙 劫이시고 正法이 世間애 이쇼ᄆᆞᆫ 劫數ㅣ ᄒᆞᆫ 閻浮提 微塵만 ᄒᆞ고 像法이 世間애 이쇼ᄆᆞᆫ 劫數ㅣ 四天下 微塵만 ᄒᆞ더니 그 부톄 滅度ᄒᆞ시고 正法 像法이 다 업슨 後에 이 國土애 ᄯᅩ 부톄 나샤ᄃᆡ ᄯᅩ 號ᄅᆞᆯ 威音王如來 應供 正遍知 明行足 善逝 世間解 無上士 調御丈夫 天人師 佛世尊이러니시 이 야ᅌᆞ로 次第로 二萬億 부톄 겨샤ᄃᆡ 다 ᄒᆞᆫ가짓 號ㅣ러시다