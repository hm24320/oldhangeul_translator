文二 一無盡重問〔법화경〕 世尊妙相이 具ᄒᆞ시니 我今에 重問彼ᄒᆞᅀᆞᆸ노니 佛子ㅣ 何因緣으로 名爲觀世音이시니ᅌᅵᆺ고〔7:85ㄱ〕二釋尊偈答二 一總敘〔법화경〕 具足妙相尊이 偈荅無盡意ᄒᆞ샤ᄃᆡ 汝ㅣ 聽觀音行의 善應諸方所ᄒᆞ라 弘誓ㅣ 深如海ᄒᆞ야 歷劫不思議ᄒᆞ야 侍多千億佛ᄒᆞᅀᆞ와 發大清淨願ᄒᆞ니 我爲汝略說ᄒᆞ노니 聞名거나 及見身ᄒᆞ야 心念ᄒᆞ야 不空過ᄒᆞ면 能滅諸有苦ᄒᆞ리라

〔법화경언해〕 ○〔7:86ㄱ〕世尊 妙相이 ᄀᆞᄌᆞ시니 내 이제 다시 뎌ᄅᆞᆯ 묻ᄌᆞᆸ노니 佛子ㅣ 엇던 因緣으로 일후미 觀世音이시니ᅌᅵᆺ고 妙相이 ᄀᆞᄌᆞ신 尊이 偈로 無盡意ᄅᆞᆯ 對答ᄒᆞ샤ᄃᆡ 네 觀音行의 여러 方所애 이대 應호ᄆᆞᆯ 드르라 큰 盟誓 기푸미 바ᄅᆞᆯ ᄀᆞᆮᄒᆞ야 劫을 不思議ᄅᆞᆯ 〔7:86ㄴ〕디나 한 千億 佛을 뫼ᅀᆞ와 큰 淸淨願을 發ᄒᆞ니 내 너 爲ᄒᆞ야 져기 니ᄅᆞ노니 일훔 듣거나 ᄯᅩ 몸 보아 ᄆᆞᅀᆞ매 念ᄒᆞ야 空히 디내디 아니ᄒᆞ면 能히 諸有엣 苦ᄅᆞᆯ 滅ᄒᆞ리라