發菩提心【菩보提리心심 發·발·호미·라】

弟子某䓁歸依佛 歸依法 歸依僧【三삼說·셜】我今發心 不爲自求人天福報 緣覺聲聞乃 至權乘諸位菩薩 唯依最上乘發菩提心 願與法界有情 一時同證阿耨多羅三藐三菩提

弟:뎨子·ᄌᆞ·ᄃᆞᆯ히 부텨·ᄭᅴ 歸귀依의·ᄒᆞ·ᅀᆞ오·며 法·법·에 歸귀依의·ᄒᆞ·ᅀᆞ오·며 僧스ᇰ·ᄭᅴ 歸귀依의·ᄒᆞᅀᆞᆸ노·니 ·내 ·이제 發·발心심·호ᄃᆡ 人ᅀᅵᆫ天텬福·복報:보·와 緣연覺·각聲셔ᇰ聞문·과 權권乘스ᇰ 여·러 位·위·옛 菩보薩·살·ᄋᆞᆯ 求구·티 아·니 ·ᄒᆞ야 오·직 最:최上:샤ᇰ乘스ᇰ·을 브·터 菩보提리心심·을 發·발·ᄒᆞ·ᅀᆞᆸ노·니 願:원ᄒᆞᆫ ·ᄃᆞᆫ 法·법界:계 有:유情져ᇰ·과【法·법界:계ᄂᆞᆫ :다 法·법 ·안힐·ᄉᆡ 法·법界:계라】ᄒᆞᆫ·ᄢᅴ 阿아耨·녹多다羅라三삼藐·먁三삼菩보提리·ᄅᆞᆯ 證:즈ᇰ·ᄒᆞ야 ·지ᅌᅵ·다