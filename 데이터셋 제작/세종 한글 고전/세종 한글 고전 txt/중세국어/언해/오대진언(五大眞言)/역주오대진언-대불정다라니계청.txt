大佛頂陁羅尼啓請稽首光明大佛頂 如來萬行首楞嚴開無相門圎寂宗 字字觀照金剛頂瑜伽妙音傳心印 摩訶行行揔持王說此祕密悉怛多 解脫法身金剛句菩提力大虛空量 三昧智印果無邊不持齋者是持齋 不持戒者名持戒八萬四千金剛衆 行住坐卧每相随十方法界諸如來 護念加威受持者念滿一萬八千徧 徧徧入於無相定号稱堅固金剛憧 自在得名人勝佛縱使罵詈不為過 諸天常聞說法聲神通變化不思議 陁羅尼門最第一大聖放光佛頂力 掩惡揚善證菩提唯聞念者瞻蔔香 不齅 一切諸香氣設破二百五十戒 及犯佛制八波羅聞念佛頂大明王 便得具足聲聞戒若人殺害怨家衆 常行十惡罪無邊蹔聞灌頂不思議 恒沙罪障皆消滅現受阿鼻大地獄 鑊湯鑪炭黑縄人若發菩提片善心 一聞永得生天道我今依経說啓請 無量功德普莊嚴聽者念者得揔持 同獲涅槃寂滅樂

佛說大佛頂如來廣放光明聚現大白傘蓋徧覆三千大千丗界摩訶悉跢多鉢怛囉金剛無㝵大道塲最勝無比大威德都攝金輪佛頂王帝𡦗囉試一切大明王揔集不可說百千族陁羅尼十 方如來淸淨海眼微妙祕密大佛頂陁羅尼曰大廣智三藏妙門 不空奉 詔譯