佛說金剛頂瑜伽最勝祕密成佛随求即得神變加持成就陁羅𡰱 啓請

稽首蓮華胎蔵教 無邊淸淨㧾持門普遍光明照十方 燄鬘應化三千界如意寶印從心現 無能勝主大明王常住如來三昧中 超證瑜伽圎覺位毗盧遮那尊演說 金剛手捧妙明燈流傳密語與衆生 悉地助修成熟法五濁愚迷心覺悟 誓求無上大菩提一常讃念此微詮 得證如來無漏智諦想觀心月輪際 凝然不動觀本尊所求願滿稱其心 故号随求能自在依敎念滿洛义遍 能攘宿曜及災神生生値此陁羅𡰱 丗丗獲居安樂地見丗不遭諸抂撗 火焚水溺及災殃不被軍陣損身形 盜賊相逢自安樂縦犯波攞十惡罪 五逆根本及七遮聞誦随求陁羅𡰱 應是諸惡皆消滅陁羅𡰱力功無量 故我發心常誦詩 (持)願迴勝力施含靈 同得無爲超悉地