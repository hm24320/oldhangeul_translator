夫天下之機緣萬品 而良醫之處方亦異 故我覺王從一法界 而運出塵沙之法門 門門可入 凡有知者 罔不随機而得益 然入門有遲速 觀行有難易 莫非導士方便 善巧之如何耳 時當末運人根由之 擬禪那則 高推聖境 論義學則甘稱下劣 由是方袍圎頂盡 爲風塵之客白衣高賔 永作那落之徒 我 仁粹王大妃殿下 愍世道之薄㣪 時流之急思 所以切於時 而利於人者 無偕於五大眞言 不專禪定 不探義理 而但令持誦 則獲福一如經說 叔世利人之方 莫斯爲最也 然此經梵漢竒奧 讀者病之 於是求淂唐本注 諺重刊印而施之庶 使便於誦習而無利鈍之差 逸於佩守 而莫貴賤之異 奉持猶簡 而㝠資則悉均箇箇得趣向之分 人人違菩提之岸功 被四生見聞躋解脫之境德 及存亡幽顯返常樂之 鄕以至祖宗先靈咸資妙援抑 亦主上殿下 睿筭天長金枝 繁茂玉葉昌盛 諷誦之時 咸称壽祺 持念之際必曰 崗陵五大之驗 昭昭衆口之宣 歷歷衆殿下 能事之巳圎於是乎知矣成化二十一年乙巳孟夏 山人臣學祖敬跋