隨求即得陁羅尼經云尒時滅惡趣菩薩白毗盧遮那佛言以何方便拔濟一切重罪衆生佛言無慚無愧邪見放逸衆生無拔濟法生受諸因死堕無閒地獄永不聞三寶名何况見佛復受人身菩薩復白佛言如來方便不可量如來神力無有盡惟願爲說決定成佛法佛言我有秘宻法爲世希有滅罪成佛㝡勝第一名曰随求若有人纔聽是眞言題名若誦題名人親近一䖏住一切天魔惡鬼諸善神王恒随守護除災安穩何况自誦誦持之人雖作極重種種之罪不墮地獄唯成佛近人方聽是眞言成佛遠人世世不聽若是眞言一字二字乃至一句一遍頂戴者是人諸佛無異是眞言爲無數億恒河沙諸佛智根本無量諸佛出生成道由持是眞言故毗盧遮那如來自法界智中盡無數劫求得一切諸佛不得是眞言不成佛道外道婆羅門得是眞言速成佛道昔摩竭陁國有一婆羅門名俱愽不見佛不聞法日殺猪羊熊鹿等類死致閻王王白帝釋言此人賜何地獄帝釋言是人罪不可量速遣阿鼻地獄獄卒捉入其地獄忽爲花池八功德水弥滿其中所在諸蓮花上各坐罪人無諸之苦牛頭申言此罪人謬賜也地獄變爲蓮池閻王白帝釋言此俱愽不罪人神變如是帝釋荅言二生之善曾無一塵不所我知即詣釋迦文佛言俱愽之善如何神變如是佛言惟可見人間之骸骨帝釋徃見俱愽葬所西去一里有窣堵婆其中所在杇此眞言一字随風被俱愽骸上帝釋來歸移置八地獄每地獄如是變成于時俱愽與諸罪人皆具三十二相八十種好同成佛菩薩上方無垢佛是俱愽也云云諸飛鳥畜生之類聞此眞言一經於耳盡此一身不復更受昔烏禪那城有一王名梵施彼有一人犯王重罪王勅殺者令断其命將刀欲殺是罪人先於臂上帶此随求心復憶念由此威力其刀片片叚壊其王大怒復送藥叉窟中時藥叉衆歎喜欲食罪人身上光明熾盛藥义驚愕旋遶禮拜王倍嗔怒擲深河中河便枯竭王即驚怪喚彼罪人問其所緣罪人白言我無所解唯帶随求王說讃偈禮拜即以繒帛繋罪人首灌頂授職作其城主【五天竺法若授官榮先以繒帛係(繫)首灌頂】