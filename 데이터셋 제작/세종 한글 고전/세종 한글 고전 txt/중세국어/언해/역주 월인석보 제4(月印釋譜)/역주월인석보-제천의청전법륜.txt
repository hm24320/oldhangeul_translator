[제천의 청전법륜]如來 남ᄀᆞᆯ 보며 ᄉᆡᇰ각ᄒᆞ샤ᄃᆡ【菩提 樹 남기라】 내 得혼 微妙 法을 부톄ᅀᅡ 아ᄅᆞ시리라 衆生ᄃᆞᆯ히 五濁世예 이셔 三毒이 두퍼 福이 엷고 智慧 업서 기픈 法을 몰라 듣ᄂᆞ니 法을 펴면 모다 비우ᅀᅥ 그 다ᄉᆞ로 머즌 길ᄒᆞ로 드러 受苦ᄒᆞ리니 이제 ᄎᆞᆯ히 涅槃ᄒᆞ사 ᄒᆞ리로다 그저긔 大梵天王과 釋提桓因과 四大天王과 大自在天과 녀나ᄆᆞᆫ 諸天衆ᄃᆞᆯ히 虛空애 ᄀᆞᄃᆞ기 ᄂᆞ려와 請ᄒᆞᅀᆞᄫᅩᄃᆡ 世尊하 오래 生死애 겨샤 法 求ᄒᆞ샤 나라히며 妻子ㅣ며 머리며 누니며 骨髓며 ᄇᆞ리시니 오ᄂᆞᆳ날 成佛ᄒᆞ샤 엇뎨 說法 아니 호려 ᄒᆞ시ᄂᆞᆫ고 세 디위 請ᄒᆞᅀᆞᄫᆞᆫ대 如來 너기샤ᄃᆡ 디나건 부텨도 方便으로 ᄒᆞ시니 나도 이제 三乘ᄋᆞᆯ 說法호리라 ᄒᆞ야시ᄂᆞᆯ【三乘ᄋᆞᆫ 세 술위니 羊 메ᅇᅲᆫ 술위 사ᄉᆞᆷ 메ᅇᅲᆫ 술위 쇼 메ᅇᅲᆫ 술위라 므거ᄫᅳᆫ 것 시러 머리 가ᄆᆞᆯ 羊 술위ᄂᆞᆫ 사ᄉᆞᆷ 술위만 몯ᄒᆞ고 사ᄉᆞᆷ 술위도 쇼 술위만 몯ᄒᆞ니 이 세 가짓 술위로 가ᄌᆞᆯ뷰ᄃᆡ 羊 술위ᄂᆞᆫ 聲聞이오 사ᄉᆞᆷ 술위ᄂᆞᆫ 緣覺이오 쇼 술위ᄂᆞᆫ 菩薩이라 부톄 說法ᄒᆞ샤ᄃᆡ ᄒᆞᆫ가지로 노ᄑᆞᆫ 法을 아니 니ᄅᆞ샤 사ᄅᆞᄆᆡ 제여고ᇝ 根을 조차 큰 法도 니ᄅᆞ시며 혀근 法도 니ᄅᆞ샤ᄆᆞᆯ 三乘說法이라 ᄒᆞᄂᆞ니라】 그저긔 十方앳 부텨ᄃᆞᆯ히 알ᄑᆡ 와 現ᄒᆞ야 ᄒᆞᆫᄢᅴ 讚嘆ᄒᆞ시더라

[석가보 석가강생석종성불연보 제4의 4]〔저경〕 (爾時)如來 (於七日中一心思惟) 觀於樹王而自念言 (我在此處盡一切漏 所作已竟本願成滿) 我所得法甚深難解 唯佛與佛乃能知之 一切衆生於五濁世 爲貪欲瞋恚愚癡 邪見憍慢諂曲之所覆障 薄福鈍根無有智慧 云何能解我所得法 今我若爲轉法輪者 彼必迷惑不能信受 而生誹謗當墮惡道 受諸苦痛 我寧默然入般涅槃 (爾時如來以偈頌曰 聖道甚難登 智慧果難得 我於此難中 皆悉已能辦 我所得智慧 微妙最第一 衆生諸根鈍 著樂癡所盲 順於生死流 不能返其源 如斯之等類 云何而可度 爾時如來作是念已) 大梵天王 (見於如來聖果已成 默然而住不轉法輪 心懷憂惱即自念言) 世尊昔於無量億劫 爲衆生故久在生死 捨國城妻子頭目髓腦 備受衆苦始於今者所願滿足 成阿耨多羅三藐三菩提 云何默然而不說法 (衆生長夜沈沒生死 我今當往請轉法輪 作是念已即發天宮 猶如壯士屈伸臂頃 至如來所頭面禮足 繞百千匝却住一面 胡跪合掌而白佛言 世尊往昔) 爲衆生故久住生死 捨身頭目以用布施 備受諸苦廣修德本 始於今者成無上道 云何默然而不說法 衆生長夜沒溺生死 墮無明暗出斯甚難 然有衆生過去世時 親近善友植諸德本 堪任聞法受於聖道 唯願世尊爲斯等故 以大悲力轉妙法輪) 釋提桓因乃至他化自在天 亦復如是勸請如來 爲諸衆生轉大法輪 爾時世尊答大梵王及釋提桓因等言 我亦欲爲一切衆生 轉於法輪 但所得法 微妙甚深難解難知 諸衆生等不能信受 生誹謗心墮於地獄 我今爲此故默然耳 時梵天王等乃至三請 爾時如來 至滿七日默然受之 梵天王等知佛受請 頭面禮足各還所住 (석가보 석가강생석종성불연보 제4의 4, 〈대정신수대장경 제50, 36쪽 중~하〉)