[선록왕의 보시행(녹야원 인연담)]如來 前生애 菩薩ㅅ ᄒᆡᇰ뎍 닷ᄀᆞ시ᇙ 時節에 善鹿王이 ᄃᆞ외시고【善은 어딜 씨라】 提婆達多ᄂᆞᆫ【提婆達多ᄂᆞᆫ 調達이라】 惡鹿王이 ᄃᆞ외야【惡ᄋᆞᆫ 모딜 씨라】 各各 五百 眷屬곰 ᄃᆞ려 鹿野苑에 사더시니【鹿野苑은 ᄯᅡᆺ 일후미라】 그 나랏 王 梵摩達이 鹿野苑에 山行ᄒᆞ거늘 善鹿王 惡鹿王이 眷屬과 다 모리예 드러 잇더시니 善鹿王이 王ᄭᅴ 나ᅀᅡ 드러 ᄉᆞᆯᄫᆞ샤ᄃᆡ 우리 一千 사ᄉᆞ미 ᄒᆞᆫᄢᅴ 주그면 고기 물리니 王이 恩惠ᄅᆞᆯ 내샤 ᄒᆞᄅᆞ ᄒᆞ나콤 供上ᄒᆞ게 ᄒᆞ시면【供上ᄋᆞᆫ 우희 받ᄌᆞᄫᆞᆯ 씨라】 王도 셔ᇰᄒᆞᆫ 고기 좌시고 우리도 ᄒᆞᆯ리나 더 살아지ᅌᅵ다 王이 그리ᄒᆞ라 ᄒᆞ야시ᄂᆞᆯ 두 물 內예셔 ᄒᆞᄅᆞ ᄒᆞ나콤 闕티 아니ᄒᆞ더니 ᄒᆞᆯᄅᆞᆫ 惡鹿王 무렛 삿기 ᄇᆡᆫ 사ᄉᆞ미 次第 다ᄃᆞᆮ거늘 그 사ᄉᆞ미 惡鹿王ᄭᅴ ᄉᆞᆯᄫᅩᄃᆡ 삿기 나코 즉(죽)가지ᅌᅵ다 惡鹿王이 듣디 아니ᄒᆞᆯᄊᆡ 善鹿王ᄭᅴ 가아 ᄉᆞᆯ ᄫᆞᆫ대 善鹿王이 니ᄅᆞ샤ᄃᆡ 슬플쎠 네 ᄆᆞᅀᆞᆷ 노하 이시라 내 네 갑새 가리라 ᄒᆞ시고 ᄌᆞ걔 니거시ᄂᆞᆯ 王이 무르신대 對答ᄒᆞ샤ᄃᆡ 오ᄂᆞᆳ 次第예 ᄒᆞᆫ 암사ᄉᆞ미 삿기 ᄇᆡ여셔 後에 죽가지라 커늘 목수물(믈) 뉘 아니 앗길껏 아니라 갑새 오리 업슬ᄊᆡ 구틔여 ᄎᆞ마 보 내디 몯고 供上 闕ᄒᆞ실까 ᄒᆞ야 내 오ᅌᅵ다 王이 니ᄅᆞ샤ᄃᆡ 어딜쎠 너도 이런 ᄆᆞᅀᆞᆷ 뒷거늘 나ᄂᆞᆫ 쥬ᇰᄉᆡᇰᄋᆡ ᄆᆞᅀᆞ미로다 고기ᄅᆞᆯ ᄂᆞ외 아니 머구리니 ᄂᆞ외 供上 말라 ᄒᆞ시고 鹿野苑을 사ᄉᆞᆷ 치ᄂᆞᆫ ᄯᅡᄒᆞᆯ 사ᄆᆞ시니라

〔저경〕 復次一切法中皆能成辦不惜身命 是爲身精進 求一切禪定智慧時心不懈惓 是爲心精進 復次身精進者 受諸懃苦終不懈廢 如說 波羅柰國梵摩達王 遊獵於野林中見二鹿群 群各有主 一主有五百群鹿 一主身七寶色 是釋迦牟尼菩薩 一主是提婆達多 菩薩鹿王見人王大衆殺其部黨 起大悲心逕到王前 王人競射飛矢如雨 王見此鹿直進趣已無所忌憚 勅諸從人攝汝弓矢無得斷其來意 鹿王既至跪白人王 君以嬉遊逸樂小事故 群鹿一時皆受死苦 若以供膳輒當差次日送一鹿以供王廚 王善其言聽如其意 於是二鹿群主大集差次各當一日送應次者 是時提婆達多鹿群中 有一鹿懷子來白其主 我身今日當應送死 而我懷子子非次也 乞垂料理使死者得次生者不濫 鹿王怒之言 誰不惜命 次來但去何得辭也 鹿母思惟 我王不仁不以理恕不察我辭 橫見瞋怒不足告也 即至菩薩王所以情具白 王問此鹿 汝主何言 鹿曰 我主不仁 不見料理而見瞋怒 大王仁及一切故來歸命 如我今日天地雖曠無所控告 菩薩思惟 此甚可愍 若我不理抂殺其子 若非次更差次未及之 如何可遣 唯有我當代之思 之既定 即自送身遣鹿母還 我今代汝汝勿憂也 鹿王逕到王門 衆人見之怪其自來以事白王 王亦怪之而命令前問言 諸鹿盡耶 汝何以來 鹿王言 大王仁及群鹿人無犯者 但有滋茂何有盡時 我以異部群中有一鹿懷子 以子垂產身當殂割子亦併命 歸告於我我以愍之 非分更差是亦不可 若歸而不救無異木石 是身不久必不免死 慈救苦厄功德無量 若人無慈與虎狼無異 王聞是言即從坐起 而說偈言 我實是畜獸 名曰人頭鹿 汝雖是鹿身 名為鹿頭人 以理而言之 非以形爲人 若能有慈惠 雖獸實是人 我從今日始 不食一切肉 我以無畏施 且可安汝意 諸鹿得安王得仁信 (대지도론 권16, 〈대정신수대장경 제25, 178쪽 중~하〉)