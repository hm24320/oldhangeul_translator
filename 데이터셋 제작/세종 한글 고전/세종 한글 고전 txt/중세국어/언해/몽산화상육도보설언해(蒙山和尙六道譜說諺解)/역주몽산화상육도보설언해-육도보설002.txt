諸졔佛불子ᄌᆞᄂᆞᆫ ᄆᆞᅀᆞᄆᆞᆯ 아라냐 몰라냐 ᄆᆞᅀᆞᄆᆞᆫ 虗허호ᄃᆡ 靈령ᄒᆞ며 寂젹호ᄃᆡ 微미妙묘ᄒᆞ니 【虗허ᄂᆞᆫ 心심之지本본体톄오 靈려ᇰᄋᆞᆫ 心심之지夲본用용이라 大대學ᄒᆞᆨ애 닐오ᄃᆡ 唯유虛허故고로 具구衆쥬ᇰ理리오 唯유靈려ᇰ故고로 應으ᇰ萬만事ᄉᆞㅣ라 ᄒᆞ며 ᄯᅩ 古고人인이 닐오ᄃᆡ 虛허者쟈ᄂᆞᆫ 心심之지寂젹이오 靈려ᇰ者쟈ᄂᆞᆫ 心심之지照죠ㅣ라 ᄒᆞ며 寂젹者쟈ᄂᆞᆫ 實실性셔ᇰ이 不블變변動도ᇰ義의니 靈려ᇰ知디性셔ᇰ이 改ᄀᆡ變변티 아니ᄒᆞᆫ ᄠᅳ디라

妙묘者쟈ᄂᆞᆫ 法법華화經겨ᇰ에 닐오ᄃᆡ 言辞ᄉᆞ로 不블可가示시며 分분別별로 不블能느ᇰ解ᄒᆡ일ᄉᆡ 以이妙묘로 稱치ᇰ也야ㅣ라 ᄒᆞ니 釋셕曰왈호ᄃᆡ 말로 뵈디 몯ᄒᆞ며 분別별로 아디 몯ᄒᆞᆯ 고ᄃᆞᆯ 닐오ᄃᆡ 妙묘ㅣ라 ᄒᆞ니라 ᄆᆞᅀᆞ미 이쇼ᄃᆡ 보디 몯ᄒᆞᆯᄉᆡ 寂젹이오 업소ᄃᆡ 神신奇긔ᄒᆞᆫ 거시 이실ᄉᆡ 妙묘ㅣ라 ᄒᆞ니라 ᄆᆞᅀᆞ미 두 가지 잇ᄂᆞ니 ᄒᆞ나ᄒᆞᆫ 靈려ᇰ知디心심이오 둘흔 肉육團단心심이라 靈려ᇰ知디心심ᄋᆞᆫ 生ᄉᆡᇰ滅멸이 업고 肉육團단心심ᄆᆞᆫ 生ᄉᆡᇰ滅멸이 잇ᄂᆞ니라 이러ᄒᆞᆯᄉᆡ 雪셜峯보ᇰ和화尙샤ᇰ이 닐오ᄃᆡ 갓과 ᄉᆞᆯ콰ᄂᆞᆫ ᄠᅥ러디거든 ᄒᆞᆫ 眞진實실ᄒᆞᆫ 거슨 잇ᄂᆞ니라 ᄒᆞ시니라】