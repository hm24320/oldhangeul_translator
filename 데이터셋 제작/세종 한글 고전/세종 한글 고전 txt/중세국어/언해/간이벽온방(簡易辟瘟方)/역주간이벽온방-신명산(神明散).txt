神明散辟疫癘白朮 附子炮去皮 各 二兩 桔梗 細辛各 一兩 烏頭炮去皮 四兩右五味麤擣篩絳囊盛帶之所居閭里皆無病若有得疫者溫酒服方寸匕覆取汗得吐卽差

神신明며ᇰ散솬은 모딘 벼ᇰ을 업게 ᄒᆞᄂᆞ니라白ᄇᆡᆨ朮튤 附부子ᄌᆞ【구어 겁질 벗겨 各각 두 랴ᇰ】 桔길梗겨ᇰ 細셰辛신 【各각 ᄒᆞᆫ 랴ᇰ】 烏오頭두【구어 겁질 벗겨 넉 랴ᇰ】이 다ᄉᆞᆺ 가짓 약을 굵게 디허 처 블근 ᄂᆞᄆᆞᄎᆡ 녀허 ᄎᆞ면 사ᄂᆞᆫ ᄆᆞᅀᆞᆯ히 다 病벼ᇰ이 업스리라 ᄯᅩ 벼ᇰ 어더 잇거든 ᄃᆞᄉᆞᆫ 수우레 ᄒᆞᆫ 술만 프러 먹고 더퍼 ᄯᆞᆷ도 내며 吐토ᄒᆞ면 즉재 됴ᄒᆞ리라