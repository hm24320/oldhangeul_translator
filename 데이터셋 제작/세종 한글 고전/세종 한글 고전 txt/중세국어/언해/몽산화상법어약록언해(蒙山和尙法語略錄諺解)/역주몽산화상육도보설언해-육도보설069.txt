諸졔佛불子ᄌᆞᄂᆞᆫ 너희ᄃᆞᆯ히이 ᄠᅳ들 아라냐 몯 아라냐 天텬帝뎨釋셕ᄋᆞᆫ 大대千쳔ᄂᆡ 읏드미어시니 엇뎨 眞진實실로 이 三삼般반物믈리 업스리오 뎌 ᄯᅩ 七칠賢현女녀이 ᄯᅩ 어딜며 사오나오미 잇ᄂᆞ녀 山산僧스ᇰ이ᄒᆞ다가 그ᄢᅴ 天텬帝졔釋셕기 ᄃᆞ외야 잇더든 根근機기ᄅᆞᆯ 조차 뎌ᄃᆞ려 닐오ᄃᆡ 잇다커니와 모ᄃᆞᆫ 어디신 女녀편나(니)이 三삼般반物믈ᄅᆞᆯ 求구ᄒᆞ야 므슴 호려 ᄒᆞᄂᆞ뇨