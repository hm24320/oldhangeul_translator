物不能愚 功由於慧 煩不能亂 功由於定

物이 能히 어리게 몯호ᄆᆞᆫ 功이 慧ᄅᆞᆯ 븓고 어즈러우미 能히 亂케 몯호ᄆᆞᆫ 功이 定에 브트니

[說誼]定慧 用以無方 愚亂 易之不動 肇師云 不染塵累 般若力也 能不形證 漚和功也

[說誼]定慧ᄅᆞᆯ ᄡᅮ믈 方 업시 ᄒᆞ면 愚亂이 밧고ᄃᆡ 뮈우디 몯ᄒᆞ리니 肇師ㅣ 니ᄅᆞ샤ᄃᆡ 塵累예 더럽디 아니호ᄆᆞᆫ 般若ᄋᆡ 히미오 能히 證을 나토디 아니호미 漚和의 功이라 ᄒᆞ시니라 漚和ᄂᆞᆫ 예서 닐오매 方便이라