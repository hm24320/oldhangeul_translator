二序題述者唐慶州刺史 魏靜 述三正顯序文二 初師德普周二 初通明三德聞夫慧門廣闢 理絕色相之端

듣ᄌᆞ오니 慧門을 너비 여르샤 理ㅣ 色相ㅅ 그티 그츠시고

[說誼]慧門則般若橫照 諸法泠然 不昧絲毫 故云廣闢 理絶則法身獨立 色相忘階 荷澤云 不從緣生 不因境起 闢 開也

慧門ᄋᆞᆫ 般若ㅣ 빗기 비취샨디라 諸法이 ᄆᆞᆯᄀᆞ샤 실터럭마도 어듭디 아니ᄒᆞ실ᄊᆡ ᄉᆞᆯ오ᄃᆡ 廣闢이라 理 그추ᄆᆞᆫ 法身이 ᄒᆞ오ᅀᅡ 셔샨디라 色相이 ᄃᆞ리ᄅᆞᆯ 니즈시니라 荷澤이 니ᄅᆞ샤ᄃᆡ 緣을 조차 나디 아니ᄒᆞ며 境을 因ᄒᆞ야 니디 아니타 ᄒᆞ시니라 闢은 열씨라