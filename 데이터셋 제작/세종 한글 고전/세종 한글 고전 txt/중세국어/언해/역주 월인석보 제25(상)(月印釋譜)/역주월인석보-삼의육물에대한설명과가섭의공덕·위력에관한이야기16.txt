[삼의육물에 대한 설명과 가섭의 공덕·위력에 관한 이야기 16]◯ 부톄寶藏佛ㅅ게 發願ᄒᆞ샤ᄃᆡ 願ᄒᆞᆫᄃᆞᆫ 내 成佛ᄒᆞᆫ 제 내 袈裟ㅣ 다ᄉᆞᆺ 功德이 잇게 호ᄃᆡ ᄒᆞ나ᄒᆞᆫ 내 法中에 드러 出家ᄒᆞ야 袈裟 니븐 사ᄅᆞ미 시혹 重ᄒᆞᆫ 禁을 犯커나시혹邪見을 犯커나ᄒᆞ다가三寶애 허러 信티 아니ᄒᆞ야 여러 가짓 重ᄒᆞᆫ 罪ᄅᆞᆯ 지ᅀᅳᆫ四衆이 一念 中에 恭敬心을 내야 三寶ᄅᆞᆯ 尊重히 너기면 반ᄃᆞ기授記ᄅᆞᆯ 주어 三乘 中에 退轉티 아니호ᄆᆞᆯ 得호미오 둘ᄒᆞᆫ 天 龍 鬼神 人과 非人괘 袈裟 니븐사ᄅᆞᄆᆡ게 恭敬 供養 尊重 讚歎ᄒᆞ며 이 袈裟 少分을 보면 三乘 中에 므르디 아니호ᄆᆞᆯ 得호미오 세ᄒᆞᆫ 鬼神이며 사ᄅᆞᆷ이며 餓鬼畜生애 니르리 袈裟 少分ᄋᆞᆯ 得ᄒᆞ면 飮食이 ᄀᆞᄃᆞ기 足ᄒᆞ며 願을 조차 ᄲᆞᆯ리 일우ᄆᆞᆯ 得호미오 네ᄒᆞᆫ 衆生이 서르 싸호며天龍八部 人 非人이 서르 싸호ᇙ 제 이 袈裟ᄅᆞᆯ 念ᄒᆞ면 慈心을 내요미오 다ᄉᆞᄉᆞᆫ 兵馬ㅣ며 官訟ᄒᆞᄂᆞᆫ 가온ᄃᆡ 袈裟 少分ᄋᆞᆯ 가져 恭敬 尊重ᄒᆞ면 侵勞ᄒᆞ며업시우리 업서 샤ᇰ녜ᄂᆞᄆᆡ게셔더우미니 ᄒᆞ다가 내 袈裟ㅣ 이런 다ᄉᆞᆺ 일 聖功德을 일우디 몯ᄒᆞ면 十方世界 現在 諸佛ᄋᆞᆯ 소기ᅀᆞᆸ논디라 未來世예 菩提ᄅᆞᆯ 몯 일우오리ᅌᅵ다 ᄒᆞ시니라

◯ (悲華經云)釋迦牟尼佛 昔於過去寶藏佛所發菩提心 願我成佛時 令我袈裟有五功德一者我成佛已 若有衆生入我法中出家著袈裟者 或犯重禁 或犯邪見 若於三寶輕毀不信 集諸重罪比丘比丘尼優婆塞優婆夷 若於念中生恭敬心尊重佛法僧 如是衆生乃至一人必與授記 於三乘中得不退轉 二者(我成佛已) 天龍鬼神人及非人 若能於此著袈裟者 恭敬供養尊重讚歎 其人若得見此袈裟少分 即得不退於三乘中 三者(若有衆生爲飢渴所逼 若貧窮)鬼神下賤諸人 乃至餓鬼畜生 若得袈裟少分(乃至四寸) 其人即得飲食充足 隨其所願疾得成就 四者若有衆生共相違反 起賊想展轉鬪諍 若諸天龍八部人及非人共鬪諍時 念此袈裟 尋生悲心 (柔軟之心 無怨賊心 寂滅之心 調伏善心) 五者有人若在兵甲鬪訟斷事之中 持此袈裟少分至此輩中 爲自護故 供養恭敬尊重袈裟 是諸人等無能侵毀觸嬈輕弄 常得勝他過此諸難 若我袈裟不能成就如是五事 聖功德者 則爲欺誑十方世界現在諸佛 於未來世不成菩提作佛(이상 법원주림, 제35, 법복편 제30, 〈대정신수대장경〉 제53, 556쪽 중~하)