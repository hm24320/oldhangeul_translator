[법장결집 6]阿難이 諸法을 ᄉᆞ라ᇰᄒᆞ야殘漏를 다ᄋᆞ고져 ᄒᆞ야 坐禪 經行호ᄃᆡ 定力이 져글ᄊᆡ믄득得道몯ᄒᆞ얫더니後夜애 ᄀᆞ자ᇰ ᄀᆞᆺ가누ᄫᅥ쉬유려 ᄒᆞ야 머리 벼개예 몯 미처셔 훤히 아라 大力 羅漢이 ᄃᆞ외야 그 바ᄆᆡ 僧堂애 가 門 두드려 大迦葉을 브른대大迦葉이 닐오ᄃᆡ 네엇뎨온다 對答호ᄃᆡ 내 오ᄂᆞᆳ바ᄆᆡ 漏를 다오라迦葉이 닐오ᄃᆡ 내 門 여디 아니호리니 無學ᄋᆞᆯ 得ᄒᆞ야ᄃᆞᆫ네 門ㅅ 쇳굼그로 오라 阿難이 즉재쇳굼그로 드러 大迦葉ᄭᅴ 懺悔ᄒᆞ고 ᄂᆞ외외다마ᄅᆞ쇼셔 ᄒᆞ야ᄂᆞᆯ 迦葉이 머리 ᄆᆞᆫ지며 닐오ᄃᆡ 내 부러 너를 得道케ᄒᆞ다니네츠기너기디 말라

阿難思惟諸法求盡殘漏 坐禪經行定力少 不時得道 後夜疲極欲息臥 頭未至枕廓然得悟 作大力羅漢 其夜到僧堂敲門 喚大迦葉大迦葉言 汝何以來 答言 我今夜盡漏 迦葉言 我不與開門 汝從門鑰孔中來 阿難即從鑰孔中入懺悔 大迦葉莫復見責 迦葉手摩其頭 我故使汝得道耳 汝無嫌恨(이상, 경율이상 권13, 가섭결집삼장출척아난사진여루 3, 〈대정신수대장경〉 제53, 65쪽)