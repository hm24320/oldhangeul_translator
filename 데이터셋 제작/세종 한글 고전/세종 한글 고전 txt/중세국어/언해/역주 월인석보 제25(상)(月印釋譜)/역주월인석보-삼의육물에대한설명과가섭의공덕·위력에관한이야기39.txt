[삼의육물에 대한 설명과 가섭의 공덕·위력에 관한 이야기 39]西印度ㅅ 사ᄅᆞᄆᆞᆫ 甚히 盛ᄒᆞ야 뎌리 十三萬이 잇고 僧이 六十萬이 잇고 ᄯᅩ 菩薩衆이 ᄯᅩ 그지업시 잇고 經이 十三萬藏이 잇고 金縷字經이 八萬藏이 잇고 金銀七寶像이 크니ᄂᆞᆫ노ᄑᆡ 一百 자히오져그니ᄂᆞᆫ丈六이라 모도아 一百三十萬이 잇고 녀나ᄆᆞᆫ 져그니 ᄂᆞᆫ 數ᄅᆞᆯ 몯니ᄅᆞ혜리니 이 經像ᄋᆞᆫ 다 忉利天王工匠이 相ᄋᆞᆯ ᄀᆞ초ᄆᆡᇰᄀᆞ니 이 因緣으로 그 衣塔ᄃᆞᆯ히 뎌 山애 가 住ᄒᆞ리라 像法 末時 一千七百 ᄒᆡ예 니르러 내 이 閻浮提와 ᄯᅩ 四天下ᄃᆞᆯ해 惡比丘ㅣ 만ᄒᆞ야 伽藍ᄋᆞᆯ 지ᅀᅩᄃᆡ禪慧ᄅᆞᆯ 닷디 아니ᄒᆞ며 ᄯᅩ 經을 닑디 아니ᄒᆞ며 文字ᄅᆞᆯ 모ᄅᆞ며 비록 알리 이셔도 一千에 ᄒᆞᆫ둘히 이시리니 뎌 惡世예 니르러文殊師利ᄒᆞ야衣函塔 等을 바다 諸國에 두루 ᄃᆞᆮ녀 人民 敎化ᄒᆞ야 衣塔을 짓게 ᄒᆞ고 神通力으로 大千에 너비니펴 뎌 惡比丘 等이 모딘 일 고텨됴ᄒᆞᆫ 일 닷가 三藏ᄋᆞᆯ 닑게 ᄒᆞ야 法이 오래 住케 ᄒᆞ야 ᄒᆞ욜 일 다 ᄒᆞ고 도로 衣塔 가져 믿고대뒷다가彌勒ᄂᆞ리ᇙ 제 다ᄃᆞ라 文殊師利ᄅᆞᆯ 塔 가져 彌勒佛ᄭᅴ 付囑게 ᄒᆞ노니 이 便安히 두논 ᄯᅡ히니 서르 付囑호미라

西印度人甚弘熾盛 寺有十三萬 僧有六十萬 及菩薩眾亦有無量 經有十三萬藏 金縷字經有八萬藏 金銀七寶像大者高百尺 小者丈六 合有一百三十萬軀 自餘小者 數不可量 此之經像皆是忉利天王工匠具相造之 以是因緣故 其衣塔等往彼山住 至像法末時一千七百年 我此閻浮提及諸四天下多惡比丘 起造伽藍不修禪慧亦不讀經不識文字 縱有識者千有一二至彼惡世 令文殊師利 擎持衣函塔等遍歷 諸國教化人民令造衣塔 以神通力普被大千 令彼惡比丘等改惡修善 習讀三藏令法久住 所作既已 還將衣塔置于本處 至彌勒下時 令文殊師利將塔付彌勒佛 是爲安置處 所以相付囑也.