論曰, 肺胃壅滯, 風熱客搏, 結於咽喉, 使然. 故聖惠謂, 憂愁思慮, 氣逆痰結, 皆生是疾.

聖濟. 治風熱搏於咽喉, 如有.桔梗[炒], 半夏[湯洗, 去滑, 十次, 焙].右等分剉, 如麻豆. 每服五錢, 水二鍾, 生薑七片, 同煎, 至七分, 去滓, 溫服.

又治. 咽喉如有物, 噎塞, 飮食不下.石蓮子[炒, 取肉], 人參, 杵頭糠[各一分].右爲麁末. 每服三錢, 水一鍾, 煎六分, 去滓, 溫服, 食後日三.

又治. 咽喉中如有物.厚朴[姜汁, 炙], 赤茯苓[各二兩], 紫蘇葉[焙, 一兩], 半夏[湯洗七次, 切焙, 一兩半].右爲麁末. 每服三錢, 水一鍾, 入生薑三片, 同煎六分, 去滓, 食後, 服日三.

又治. 咽喉如有物, 噎塞, 飮食妨悶.