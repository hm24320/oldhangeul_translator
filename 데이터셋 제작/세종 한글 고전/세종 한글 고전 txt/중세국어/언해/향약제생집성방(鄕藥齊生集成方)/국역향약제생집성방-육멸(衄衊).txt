論曰, 血妄行, 在鼻爲衄, 在汗空爲衊. 二者不同, 皆熱厥血溢之過也.

聖濟. 治血妄行, 或衄, 或衊, 獨聖湯.黃芩五兩, 細剉, 如麻豆大. 每服七錢, 水二鍾, 煎一鍾, 去滓, 溫服.

又治. 衄血汗血.生乾地黃[焙], 阿膠[炙令燥, 各三兩], 蒲黃[弍兩].右爲末. 每服二錢, 溫糯米飮調下, 不拘時.

又治. 人有九竅四肢指歧, 間皆血出, 此暴驚所致. 勿令患人知, 井花水猛噀其面. 潘助敎常用此治衄血, 如神.

直指. 治九竅出血.荊芥酒煎, 通口服.