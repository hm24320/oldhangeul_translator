論曰, 精華衰弱, 風邪痰飮所攻, 故使瞻視不明, 而䀮䀮也. 或見飛蠅黑花者, 久成障翳.

聖濟. 治膈上風熱上衝, 眼目䀮䀮不明.車前子, 麥門冬[去心, 焙], 防風[去叉], 枳殼[去穰, 麩炒, 各一兩], 生地黃[焙乾], 白茯苓[各一兩], 人參, 苦參[各三分].右細末, 煉蜜和丸, 如桐子. 每服三十丸, 食後臨臥, 粥飮下.

又治. 目視䀮䀮, 駐景丸.車前子, 兎絲子[酒浸, 別搗], 決明子[微炒], 羚羊角[鎊], 防風[去叉, 各等分].右細末, 煉蜜和丸, 如桐子大. 每服三十丸, 食後臨臥, 溫熟水下.