論曰, 風冷與齗間津液相搏, 化爲膿汁, 則齗肉落縮, 齒根挺出.

聖濟. 牙齒根欲脫.郁李根[剉], 芎藭, 細辛, 生乾地黃[切, 各一兩].右爲麁末. 每用五錢, 水三鍾, 入塩一錢, 煎十餘沸, 去滓. 熱漱冷吐.

又治. 牙齒風䖝, 齒根挺出, 搖動疼痛.地骨皮, 防風[去叉], 塩, 細辛, 杏仁[湯浸, 去皮尖双人, 炒], 蔓荊實, 生乾地黃[焙, 各一兩], 白楊皮[一握, 切].右麁末. 每用五錢, 水二鍾, 同煎十餘沸, 去滓. 熱漱冷吐.

經驗. 治牙齒日長, 難以飮食.服白朮末, 及灌漱齒, 吐去.