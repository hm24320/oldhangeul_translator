論曰, 藏府皆有津液. 肝開竅於目, 其液爲淚. 肝氣旣虛, 風邪乘之, 則液不能制, 故常淚出.

{氵+芭}汪方. 治目中淚出不得, 開卽刺痛.塩如大豆許, 內目中, 習習. 去塩, 以冷水數洗, 差.

本朝經驗. 治當風淚出.杏仁一枚, 去皮, 分爲兩片, 鑿出成薄, 着眥中, 灸之.

聖濟. 治目衝風淚出.細辛[去苗, 二兩], 五味子, 熟乾地黃[焙, 各一兩半], 人參, 白茯苓, 地骨皮, 山芋, 防風[去叉, 各一兩].右爲細末, 煉蜜丸, 如桐子. 每服二十丸, 空心塩湯下, 日再.