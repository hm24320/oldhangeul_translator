聖濟. 治目赤腫貼熨地黃膏.生地黃, 粟米飮澱[極酸者].右等分, 爛硏如膏. 勻攤於薄絹上, 方圓二寸許, 貼熨目上. 乾則易之.

又治. 目淚出, 或有膿出者.馬齒莧子, 人莧子[各半合].右爲細末, 入銅器中, 於飯上, 蒸熟. 以綿褁, 熨大眥頭膿水出處. 仍乘熱熨之, 令透睛. 每熨三五十度, 膿水自絶.

又治. 熱病後失明, 或生白膜極厚者, 燒針烙法.取平頭鍼可翳大小者, 燒赤, 當翳中烙之. 須輕下手. 若烙後, 翳已破, 卽少付除翳藥.

又治. 逆順翳法.凡五藏虛勞, 風熱上衝於肝. 從上生向下, 名曰逆翳, 從下生向上, 名曰順翳. 此疾宜用熨烙法.