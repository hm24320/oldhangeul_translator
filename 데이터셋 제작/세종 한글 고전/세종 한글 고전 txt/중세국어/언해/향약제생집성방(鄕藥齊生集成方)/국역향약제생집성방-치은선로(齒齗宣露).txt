論曰, 血弱, 齗肉縮落, 漸至宣露, 永不附着齒根也.

千金. 治齒齗宣露.每朝捻塩, 納口中, 以熱水含百徧, 不過五日, 齒卽牢密.

聖濟. 治齒齗露風痒.牛膝[燒灰, 半兩], 細辛[生用爲末, 一分].右爲細散, 更於乳鉢中, 細硏, 付於宣露處. 日三五上, 卽驗.

又治. 牙齒風齲, 齗腫宣露, 膿出氣臭.藁本, 升麻, 皂莢[不蛀者, 燒灰存性, 各半兩], 石膏[一兩半].右爲散. 臨臥時, 以手揩蘸, 揩擦齒上, 微漱存藥氣.