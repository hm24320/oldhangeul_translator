論曰, 甚則水漿不下, 便能殺人. 其候有使人寒熱, 似傷寒者. 宣急治之.

聖濟. 治咽喉卒腫, 食飮不通.薤一握爛擣, 和醋, 付腫上, 冷復易.

又方. 薏苡人七枚, 以水呑之, 卽差.

又方. 咽喉痛.射干洗剉, 如大豆許, 每含一粒, 嚥津. 時時大開口, 吐氣, 頻拽兩耳, 卽差.

簡易. 金消圓. 治咽喉腫痛.黃蘗皮, 荊芥穗, 射干, 黃芩[各等分].右細末, 煉蜜爲丸, 如雞頭大. 每用一丸, 不計時, 含化.