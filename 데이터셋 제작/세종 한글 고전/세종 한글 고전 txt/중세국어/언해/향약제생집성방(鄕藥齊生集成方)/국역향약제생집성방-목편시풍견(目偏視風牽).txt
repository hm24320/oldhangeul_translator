論曰, 目偏視者, 以府藏虛, 而風邪牽睛, 故其視偏也.

聖濟. 治眼風牽, 痛如針刺, 視物不能迴顧.黃芩, 大黃[剉炒], 桔梗[炒], 知母[焙, 各一兩], 玄參, 馬兜零[各一兩半], 防風[去叉, 二兩].右爲麁末. 每服三錢, 水一鍾, 煎六分, 去滓, 食後臨臥, 溫服.

又治. 肝風目睛不正, 視物偏斜.防風[去叉, 二兩], 菊花[四兩], 蒺梨子[炒, 去殼], 惡實[各一兩, 炒].右爲細末. 每服三錢, 食後, 以熟水調服.