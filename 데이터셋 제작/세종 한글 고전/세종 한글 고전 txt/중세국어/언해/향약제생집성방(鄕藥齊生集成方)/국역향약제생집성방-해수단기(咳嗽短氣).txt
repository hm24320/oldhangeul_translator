肺主氣者也. 今乃虗弱, 呼吸之間, 不能報息, 故咳喘而短氣.

聖濟. 治卒短氣, 枸杞湯.枸杞葉[焙乾, 不以多少].右切碎. 每服三錢, 水二鍾, 生薑三片, 棗一枚破, 煎一鍾, 去滓, 溫服, 日三.

又方. 治咳嗽短氣.紫蘇莖葉[剉, 壹兩], 人參[半兩].右麁搗. 每服三錢, 水一鍾, 煎七分, 去滓, 溫服, 日再.

又治. 卒短氣, 姜麥湯.生姜[半兩, 切片], 小麥[弍合, 淨淘].右水三鍾, 煎一鍾半, 去滓, 分三, 溫服. 一日令盡.

又治. 卒短氣, 紫蘇湯.紫蘇[剉, 弍兩], 陳橘皮[去白, 焙, 半兩].右麁末. 每服三錢, 水一鍾半, 棗一枚破, 煎一鍾, 去滓, 溫服, 日三.

食醫心鑑. 治肺氣, 療虛羸喘息, 促急咳嗽.杏仁[弍拾枚, 去皮, 硏細, 以黃牛乳三合, 投取汁], 大棗[七枚, 去核], 粳米[貳合], 桒白皮[貳兩, 剉], 生姜[壹分, 切].右水三大鍾, 煎桒皮棗薑等, 取汁一鍾, 將米煮粥. 俟臨熟, 入杏人, 更煮五七沸, 粥成, 不計時, 食之.