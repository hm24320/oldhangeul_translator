論曰, 精氣聚生於白睛之上, 繞於黑睛之際. 水輪昏濁, 黑白不明, 是爲目暈之候.

聖濟. 治肝虛風邪攻目, 目暈瞻視不明.蔓菁子[四兩, 洗], 虵蛻[二兩].右先用瓷罐, 盛蔓菁子, 火燒黑焦, 無聲後, 令出. 入虵蛻在內, 又輕燒虵蛻, 成灰, 候冷, 細硏. 每服半錢, 食後, 溫酒調下, 日三.

又治. 肝虛血弱, 風邪毒氣乘虛客搏, 眼輪昏濁, 黑白不明, 發爲目暈.山芋, 防風[去叉], 細辛[去苗葉, 各一兩], 山茱萸, 蔓荊實[去白皮, 各三分], 芍藥, 升麻[各半兩].右爲細末, 每服二錢, 溫酒調下.