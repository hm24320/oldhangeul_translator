論曰, 喉中忽覺結塞不通, 如喉痺狀, 是也.

聖濟. 治咽喉, 忽覺氣塞, 喘息不通, 須臾欲死.獨顆蒜一枚削去兩頭, 可塞鼻竅. 患左塞右鼻, 患右塞左鼻. 喉口中膿血出, 立效.

又治. 風熱上攻, 閉塞咽喉.惡實一合, 半生半炒, 擣爲散. 酒調下一錢, 立差.

又治. 狗咽及咽喉緊急.赤芍藥[一兩], 防風[去叉, 三分], 天麻[半兩].右擣爲散. 每服一錢, 冷茶調下, 不拘時.