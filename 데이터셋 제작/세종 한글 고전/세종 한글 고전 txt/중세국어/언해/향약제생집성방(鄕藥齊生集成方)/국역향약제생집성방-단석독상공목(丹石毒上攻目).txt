論曰, 服石之人將適失宜, 其毒流於肝, 則榮血否澁, 衝發於目. 故令兩目赤痛, 或生努肉.

聖濟. 治丹石發動, 發熱, 心腹脹滿, 小便赤, 大便難, 胷中煩燥, 目赤痛.黃芩, 大黃[剉炒, 各二兩], 梔子仁[一兩], 豉[炒, 三合].右麁末. 每服三錢, 水一鍾, 煎六分, 去滓, 食後臨臥, 溫服.

廣利方. 治眼築, 努肉出.生杏仁七枚去皮尖, 細嚼, 吐於掌中. 及熱, 以綿褁筯頭, 將點努肉上. 過四五度, 差.