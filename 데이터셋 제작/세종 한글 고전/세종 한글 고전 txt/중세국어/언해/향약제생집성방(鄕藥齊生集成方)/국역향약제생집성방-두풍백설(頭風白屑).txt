聖濟論曰, 頭生白屑, 不問冬夏, 令人瘙痒. 世呼爲頭風, 此本於肺熱也. 肺爲五藏之盖, 其氣上衝頭項. 肺寒, 則腦液下, 則多鼻涕, 肺熱, 則熏蒸, 而多白屑. 復以風熱鼓, 作痒而喜搔.

聖濟. 治諸風頭多白屑.天麻, 芎藭, 白芷[各五兩].右爲細末, 煉蜜和勻, 每一兩分作三十餠. 每服一餠, 細嚼, 茶酒任下, 不拘時.

又治. 頭風白屑.大麻子, 秦椒[各一錢], 皂莢末[半錢].右熟硏, 納米泔中, 淸一宿, 去滓. 木匕攪百徧, 煎沸, 稍溫, 沐頭. 良久, 別作皂莢湯, 灌之.