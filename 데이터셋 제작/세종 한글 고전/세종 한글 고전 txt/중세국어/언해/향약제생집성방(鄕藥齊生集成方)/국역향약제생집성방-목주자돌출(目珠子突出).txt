論曰, 因風熱痰飮, 攻漬府藏, 陰陽不和, 肝氣蘊積, 熱毒之氣, 上衝於目, 以致此證. 宜服寒藥, 以瀉肝氣, 然後調治. 仍須鍼引出惡汁.

聖濟. 治風熱攻目赤痛, 目睛欲凸出者.麥門冬[去心, 焙], 茺蔚子[各二兩], 桔梗[剉炒], 防風[去叉], 玄參, 知母[焙, 各一兩], 黃芩, 天門冬[去心, 焙, 各一兩半].右麁末. 每服五錢, 水一鍾半, 煎一鍾, 去滓, 食後臨臥, 溫服.

又治. 眼睛忽然突出.急取冷水, 灌眼中, 數數換水, 須臾睛當自收.