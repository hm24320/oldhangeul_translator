論曰, 血妄行, 與氣衝錯, 溢於上竅, 故鼻衄不已, 而口耳皆出血也.

聖濟. 治大衄不止.蘿菔不拘多少, 細剉, 每一合, 用酒一鍾. 先煎酒, 令百沸, 次下蘿菔, 再煎一兩沸. 放溫, 濾去滓, 頓服.

又方. 白麪不拘多少, 每服三錢, 用冷水調下.

又治. 大衄口耳皆出血, 不止.阿膠[炙燥, 一兩], 蒲黃[半兩].右細末. 每服二錢, 水一鍾, 入生地黃汁一合, 煎六分, 溫服. 急以帛繫乳, 隨衄左右繫之, 兩鼻竅俱出, 則盡繫兩乳, 不計時.