論曰, 藏府有伏熱之氣, 上衝咽喉, 氣血壅遏, 結於懸癰, 毒氣不散, 故腫痛妨悶.

聖濟. 治懸癰腫, 長數寸, 隨喉出入, 不得息.令病人大開口, 以筯按舌下, 燒小烙鍼, 於竹管中, 烙之, 令破卽愈. 小根不盡, 漸更烙之, 卽以塩塗烙處.

又方. 塩擣令細. 綿纏筯頭, 搵塩點之, 日六七度.

又治. 懸癰腫長生息肉, 及舌腫.羊蹄草煮汁, 含之. 或以塩豉和, 塗之.

又方. 塩豉等分. 以塩和豉, 塗患處, 日三五次.

又方. 童子小便四五歲者一合, 幷銅錢二文, 含之.

又治. 懸癰腫生息肉.乾薑[炮裂], 半夏[湯洗七次, 各一分].右擣爲散. 塩豉和, 塗所患處.