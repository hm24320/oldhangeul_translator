紀信誑楚 漢

項羽ㅣ 滎陽ᄋᆞᆯ 圍把ᄒᆞ얫거늘 漢王이 시름ᄒᆞ야 ᄒᆞ더시니 將軍 紀信이 닐오ᄃᆡ 이리 時急ᄒᆞ니 내 楚ᄅᆞᆯ 소교리ᅌᅵ다 ᄒᆞ야ᄂᆞᆯ 그저긔 陳平이 바ᄆᆡ 겨집 二千을 東門ᄋᆞ로 내야ᄂᆞᆯ 楚ㅣ 四面으로 티더니 紀信이 王ㅅ 술위 타아 누른 집 ᄒᆞ고 왼녀긔 纛 곳고 나아 닐오ᄃᆡ 城中에 바비 업서 漢王이 楚애 降ᄒᆞ시ᄂᆞ다 ᄒᆞ야ᄂᆞᆯ 楚ㅣ 다 萬世(歲) 브르고 城ㅅ 東녀긔 가아 보더니 그 ᄉᆞᅀᅵ예 漢王이 스므나ᄆᆞᆫ ᄆᆞᆯ 더블오 西門ᄋᆞ로 나 니거시ᄂᆞᆯ 項羽ㅣ 紀信이ᄅᆞᆯ ᄉᆞ라 주기니라

項羽圍滎陽. 王請和. 割滎陽以西爲漢. 范增勸羽. 急攻滎陽. 王患之. 將軍紀信曰. 事急矣. 臣請誑楚. 則王可以間出. 於是. 陳平夜出女子滎陽東門二千餘人. 楚因四面擊之. 信乃乘王車黃屋左纛曰. 城中食盡. 漢王降楚. 楚皆呼萬歲. 之城東觀. 以故. 王得與數十騎. 從西門出. 走成臯. 羽燒殺信.[詩]漢王當日被重圍. 事急何人解指麾. 不有將軍謀誑楚. 陳平雖智計無施.攀龍附鳳幾英雄. 黃屋生降爲沛公. 帝業綿綿基此擧. 䔥何不是漢元功.