閔損單衣 魯

閔損ᄋᆡ 다ᄉᆞᆷ어미 損이ᄅᆞᆯ 믜여 제 아ᄃᆞᆯ란 소옴 두어 주고 閔損이란 ᄀᆞᆯ품 두어 주어늘 치ᄫᅥ ᄆᆞᆯ 셕슬 노하 ᄇᆞ린대 아비 알오 다ᄉᆞᆷ어미를 내툐려 커늘 閔損이 ᄭᅮ러 ᄉᆞᆯᄫᅩᄃᆡ 어미 이시면 ᄒᆞᆫ 아ᄃᆞ리 치ᄫᅳ려니와 업스면 세 아ᄃᆞ리 치ᄫᅳ리ᅌᅵ다 아비 올히 너겨 아니 내틴대 어미도 도ᄅᆞᅘᅧ 뉘으처 어엿비 너기더라

閔損. 孔子弟子. 早喪母. 父娶後妻生二子. 母嫉損. 所生子衣綿絮. 衣損以蘆花絮. 父冬月令損御車. 體寒失靷. 父察知之. 欲遣後妻. 損啓父曰. 母在一子寒. 母去三子單. 父善其言而止. 母亦感悔. 遂成慈母.[詩]身衣蘆花不禦寒. 隆冬寧使一身單. 因將好語回嚴父. 子得團圝母得安.孝哉閔損世稱賢. 德行由來萬古傳. 繼母一朝能感悟. 從玆慈愛意無偏.[贊]後母不慈. 獨厚已兒. 弟溫兄凍. 蘆絮非綿. 父將逐母. 跪白于前. 母今在此. 一子獨寒. 若令母去. 三子俱單. 父感而止. 孝乎閔子.