自强伏塚 本國

金自强이 져머셔 아비 죽거늘 어미ᄅᆞᆯ 孝道호ᄃᆡ ᄠᅳ데 거슬ᄧᅳᆫ 일 업더니 어미 죽거늘 法다히 居喪ᄒᆞ며 아비ᄅᆞᆯ 옮겨다가 合葬ᄒᆞ고≪合葬ᄋᆞᆫ ᄒᆞᆫᄃᆡ 무들 씨라≫ 侍墓사ᇙ 제 三年을 신 아니 신더니 居喪 ᄆᆞᆺ고 ᄯᅩ 아비 爲ᄒᆞ야 三年 사로려 ᄒᆞ거늘 겨지븨 녁 아ᅀᆞ미 廬ᄅᆞᆯ 블브티고 구틔여 그ᇫ어 오거늘 自强이 ᄂᆡ 도라 보고 하ᄂᆞᆯᄒᆞᆯ 브르며 ᄯᅡ 굴러 긋 ᄠᅥᆯ텨 도라가아 사ᄋᆞᄅᆞᆯ 업데옛거ᄂᆞᆯ 아ᅀᆞᆷᄃᆞᆯ히 孝道ᄅᆞᆯ 感動ᄒᆞ야 廬 도로 지ᅀᅥ 주어늘 三年을 처ᅀᅥᆷ ᄀᆞ티 사니라

金自强. 星州人. 年幼喪父. 奉母承順無闕. 母喪不用浮屠. 一依家禮. 比葬遷父合葬. 廬墓三年. 暫不納履. 服闋. 又欲爲父更居三年. 妻黨牽引登途. 仍焚其廬. 自强顧瞻煙光. 呼天擗地. 力排還歸. 伏塚下三日不起. 姻戚感孝誠. 爲復結廬以與之. 自强又居三年如初.[詩]髫年父逝奉慈闈. 順色承顔罔或違. 喪盡禮儀仍合葬. 守墳三載淚渾衣.終喪復爲父居廬. 苦被姻親强引裾. 顧視煙光號擗地. 至誠能感得如初.