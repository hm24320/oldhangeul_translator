桓彛致死 晉

蘇峻이 姑孰을 텨늘≪姑孰은 ᄯᅡᆺ 일후미라≫ 宣城 內史 桓彛 兵馬 니ᄅᆞ와다 朝廷으로 가려 커늘 長史ㅣ 져기 날호져 커늘 怒ᄒᆞ야 닐오ᄃᆡ 님그ᇝ긔 無禮ᄒᆞᆫ 사ᄅᆞᄆᆞᆯ 보아ᄃᆞᆫ 매 새 ᄧᅩᆺ더시 호ᇙ 디니 이제 社稷이 바ᄃᆞ라ᄫᆞ니 便安히 이쇼ᇙ 줄 업스니라 ᄒᆞ고 蕪湖애 나ᅀᅡ 屯ᄒᆞ니라 長史ㅣ ᄯᅩ 蘇峻의게 사ᄅᆞᆷ 브리져 勸ᄒᆞᆫ대 桓彛 닐오ᄃᆡ 내 나랏 큰 恩惠ᄅᆞᆯ 닙ᄉᆞᄫᆞᆯᄊᆡ 義예 주구ᇙ 디니 엇뎨 붓그러ᄫᅩ믈 ᄎᆞ마 거슬ᄧᅳᆫ 臣下와 相通ᄒᆞ리오 ᄒᆞ니라 桓彛의 브룐 將軍 兪縱이 싸홈 계우ᇙ 저긔 ᄂᆞ미 므르져라 勸커늘 닐오ᄃᆡ 내 桓侯의 恩惠ᄅᆞᆯ 만히 니부니 주구므로 가포리라 내ᄋᆡ 桓侯 아니 背叛호미 桓侯의 나라 背叛 아니호미 ᄀᆞᆮᄒᆞ니라 ᄒᆞ고 ᄀᆞ자ᇰ 싸호아 주그니 桓彛도 城 아ᇫ이여 자펴 가아 주그니라

蘇峻襲陷姑孰. 宣城內史桓彛. 欲起兵赴朝. 長史裨惠. 以郡兵寡弱. 山民易擾. 宜且案甲以待. 彛厲色曰. 見無禮於其君者若鷹鸇之逐鳥雀. 今社稷危逼. 義無宴安. 遂進屯蕪湖. 峻將韓晃擊破之. 因攻宣城. 彛退保廣德. 尋聞京城不守. 進屯涇縣. 惠又勸彛. 與峻通使. 以紓交至之禍. 彛曰. 吾受國厚恩. 義在致死. 焉能忍恥. 與逆臣通問. 如其不濟. 此則命也. 彛遣將軍兪縱守蘭石. 晃攻之將敗. 左右勸退軍. 縱曰. 吾受桓侯恩厚. 當以死報. 吾之不可負桓侯. 猶桓侯之不負國也. 遂力戰而死. 晃遂進軍. 城陷執彛殺之.[詩]心期掃賊愧迍邅. 成敗曾將命付天. 兪縱感恩終死報. 桓侯眞箇以身先.賊勢强梁莫可捼. 官軍寡弱奈如何. 縱然死敵人臣分. 節義堅貞問幾多.