孟熙得金 蜀

孟熙 果實 ᄑᆞ라 어버ᅀᅵ 이바ᄃᆞ며 ᄠᅳ데 거슬ᄧᅳᆫ 이리 업더니 그 아비 샤ᇰ녜 닐오ᄃᆡ 내 비록 艱難코도 ᄒᆞᆫ 曾參을 길어 내요라 ᄒᆞ더라 그 아비 죽거늘 믓 머굼도 아니 먹고 하 우러 ᄒᆞ마 죽게 ᄃᆞ외야 셔ᇝ거적 ᄭᆞᆯ오 이셔 三年을 소고ᄆᆞᆯ 먹디 아니ᄒᆞᆫ대 먼 ᄃᆡᆺ 사ᄅᆞᆷ 니르리 降服ᄒᆞ야 ᄒᆞ더라 쥐구무 ᄑᆞ다가 金數千兩ᄋᆞᆯ 어더≪數ᄂᆞᆫ 두ᅀᅥ히라≫ ᄀᆞ자ᇰ 가ᅀᆞ멸의 ᄃᆞ외니라

孟熙. 販果實養親. 承顔順志. 不憚苦辛. 其父常云. 我雖貧. 養得一曾參. 及父亡. 絶漿哀號. 幾至滅性. 布苫于地. 寢處其上. 三年不食鹽酪. 遠近嘆服. 因見鼠掘地得黃金數千兩. 因巨富焉.[詩]家貧負販養嚴親. 承順何嘗憚苦辛. 歿後居喪能盡禮. 行同曾子異常人.掘鼠何由遽得金. 孝親於此感天心. 一時不但家能富. 贏得香名說到今.