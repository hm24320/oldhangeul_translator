子路負米 魯

子路ㅣ 艱難ᄒᆞ야 도ᄐᆡᄋᆞ랏과 ᄑᆞᆺ닙과ᄲᅮᆫ ᄒᆞ야 밥 먹더니 어버ᅀᅵ 爲ᄒᆞ야 百里 밧긔 가아 ᄡᆞᆯ 지여 오더라≪三百 步ㅣ ᄒᆞᆫ 里니 百 里ᄂᆞᆫ 온 里라≫ 어버ᅀᅵ 업거늘ᅀᅡ 노피 ᄃᆞ외야 조ᄎᆞᆫ 술위 一百이며 穀食을 萬鍾ᄋᆞᆯ 싸ᄒᆞ며 ᅀᅭᄒᆞᆯ 포 ᄭᆞᆯ오 안ᄌᆞ며 소ᄐᆞᆯ 버려 먹더니 한숨 디허 닐오ᄃᆡ 도ᄐᆡᄋᆞ랏과 ᄑᆞᆺ닙과 먹고 어버ᅀᅵ 爲ᄒᆞ야 ᄡᆞᆯ 쥬려 ᄒᆞ야도 몯ᄒᆞ리로다 孔子ㅣ 드르시고 니ᄅᆞ샤ᄃᆡ 子路 ㅣᅀᅡ 사랫거든 히ᇝᄀᆞ자ᇰ 孝道ᄒᆞ고 죽거든 몯내 그리ᄂᆞ다 ᄒᆞ리로다

子路. 姓仲. 名由. 孔子弟子. 事親至孝. 家貧. 食藜藿之食. 爲親負米於百里之外. 親歿之後. 南遊於楚. 從車百乘. 積粟萬鍾. 累裀而坐. 列鼎而食. 乃歎曰. 雖欲食藜藿之食. 爲親負米. 不可得也. 孔子聞之曰. 由也可謂生事盡力. 死事盡思者也.[詩]家貧藜藿僅能充. 負米供親困苦中. 當日孔門稱盡孝. 仲由千古播高風.一朝列鼎累重裀. 富貴終能念賤貧. 生事死思惟盡孝. 聖門嘉譽屬賢人.