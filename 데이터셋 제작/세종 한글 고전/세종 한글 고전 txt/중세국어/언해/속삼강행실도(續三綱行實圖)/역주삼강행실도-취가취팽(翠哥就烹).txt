翠哥就烹 元

平章 劉哈刺不花의 兵馬ㅣ 李仲義ᄅᆞᆯ 자바 ᄉᆞᆯ모려 커늘 仲義의 아ᇫ이 ᄃᆞ라가아 아ᄌᆞ미 劉氏ᄃᆞ려 닐어늘 劉氏 믄득 가아 울며 굽스러 닐오ᄃᆡ 뎨 내 남지니니 사ᄅᆞ쇼셔 우리 지븨 醬 ᄒᆞᆫ 독과 ᄡᆞᆯ ᄒᆞᆫ 말 닷 되 잇ᄂᆞ니 그를 가져오시고 내 남지ᄂᆞ란 노ᄒᆞ쇼셔 ᄒᆞ야ᄂᆞᆯ 듣디 아니커늘 닐오ᄃᆡ 내 남지ᄂᆞᆫ 여위오 젹거니와 ᄉᆞᇙ지고 거믄 겨지비 마시 됴타 ᄒᆞᄂᆞ니 내 ᄉᆞᇙ지고 거므니 내 갑새 죽가지ᅌᅵ다 ᄒᆞ야ᄂᆞᆯ 兵馬ㅣ 남지ᄂᆞ란 노코 劉氏ᄅᆞᆯ ᄉᆞᆯᄆᆞ니라

李仲義妻劉氏. 名捽翠哥. 房山人. 至正二十年. 縣大饑. 平章劉哈剌不花兵乏食. 執仲義欲烹之. 仲義弟馬兒. 走報劉氏. 劉遽往救之. 涕泣伏地告於兵曰. 所執者. 是吾夫也. 乞矜憐之貸其生. 吾家有醬一甕米一斗五升窖于地中. 可掘取之. 以代吾夫. 兵不從. 劉曰. 吾夫瘐小不可食. 吾聞婦人肥黑者美. 吾肥且黑. 願就烹以代夫死. 兵遂釋其夫而烹劉氏.[詩]元季年飢人起兵. 人將相食競紛爭. 釋夫心切生堪捨. 慷慨持身自就烹.代夫身命卽捐軀. 遂使奸兇噬我膚. 高義感人人自服. 聞風百世盡嗟吁.