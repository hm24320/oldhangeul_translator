重刊 警民編 序思齋金先生閔愚氓之陷於罪而不自知也 作警民編一帙訓人 端戒不率之罰 使之知爲善知免罪 其忠厚之氣藹然薰人 可謂仁者之澤其流無窮矣 慶尙一道古新羅國也 號稱淳厚 項以安東降號常用慨然 今來此道吏抱囚案以進 則慶州獄囚悖倫當死者數輩其他兄弟之變 骨肉之訟 紛然不已 噫 何爲而至於此也 余意俗之流失固非一日人心本善 豈不可以感動之玆 以此編添補君上一條付之四長官【慶州尙州晉州靑松】 亟上 於榟印頒屬邑屬邑各來印出兼許民間私印期於家家有之人人見之各有以興起而戒勅也凡此一道之人盖相與勉之萬曆己卯觀察使陽川許曄序