烈婦入江 高麗

烈婦ㅣ 집아ᇇ 이ᄅᆞᆯ 이대 다ᄉᆞ리더니 남진 나간 ᄉᆞᅀᅵ예 ᄆᆞᆯ ᄐᆞᆫ 예 다ᄃᆞᆮ거늘 烈婦ㅣ 졋 먹ᄂᆞᆫ 아기 안고 ᄧᅩ쳐 江애 다ᄃᆞ라 아기란 ᄀᆞᅀᅢ 노코 江애 ᄃᆞ라들어늘 예 활 머겨셔 닐오ᄃᆡ 오면 살오리라 烈婦ㅣ 도라보며 구지조ᄃᆡ 엇뎨 ᄲᆞᆯ리 아니 주기ᄂᆞᆫ다 내 도ᄌᆞᆨ 어르ᇙ 사ᄅᆞᆷ가 ᄒᆞ야ᄂᆞᆯ 도ᄌᆞ기 두 살 마쳐 주기니라 體覆使 趙浚이 엳ᄌᆞᄫᅡᄂᆞᆯ ᄆᆞᅀᆞᆳ 門ᄋᆡ 紅門 셰라 ᄒᆞ시니라

烈婦. 京山人. 進士裵中善女也. 旣荓. 歸士族李東郊. 善治內事. 洪武庚申. 倭賊逼京山. 闔境櫌攘. 無敢禦者. 東郊時赴合浦帥幕. 未還. 賊騎突入烈婦所居里. 烈婦抱乳子走. 賊追之及江. 江水方漲. 烈婦度不能脫. 置乳子岸上. 走入江. 賊持滿注矢擬之曰. 而來免而死. 烈婦顧見賊. 罵曰. 何不速殺我. 我豈汚賊者邪. 賊發矢中肩. 再發再中. 遂歿於江中. 體覆使趙浚. 上其事. 旌表里門.[詩]島夷來逼孰能當. 闔境蒼皇走且僵. 忍見乳兒呱岸上. 自知難脫赴滄浪.倭寇由來性不仁. 那知烈婦行眞純. 灘聲千載猶悲咽. 到此無人不愴神.