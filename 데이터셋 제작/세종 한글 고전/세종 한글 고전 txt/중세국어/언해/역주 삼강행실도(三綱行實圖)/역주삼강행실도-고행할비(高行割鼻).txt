高行割鼻 漢

高行이 남진 일 일코 아니 어렛거늘 어비ᄆᆞᆮ내 ᄃᆞ토아 어로려 호ᄃᆡ 몯ᄒᆞ야 잇더니 梁王이 宰相 브려 聘ᄒᆞ야ᄂᆞᆯ≪聘ᄋᆞᆫ 무를 씨라≫ 高行이 닐오ᄃᆡ 겨지븨 法ᄋᆞᆫ ᄒᆞᆫ 번 가면 가ᄉᆡ디 아니ᄒᆞ야 貞信ᄒᆞᆫ 節个ㅣᄅᆞᆯ 오ᄋᆞᆯ오ᄂᆞ니 주그닐 닛고 산 ᄃᆡ 가면 信이 아니오 貴ᄒᆞ닐 보아 賤ᄒᆞ닐 니ᄌᆞ면 貞이 아니오 義ᄅᆞᆯ ᄇᆞ리고 利ᄅᆞᆯ 從ᄒᆞ면 사ᄅᆞ미 아니ᅌᅵ다 ᄒᆞ고 거우루 보며 고ᄒᆞᆯ 버히며 닐오ᄃᆡ 내 ᄒᆞ마 刑罰호니 죽디 아니호ᄆᆞᆫ 져믄 子息ᄋᆞᆯ 몯 ᄎᆞ마 ᄒᆞ노ᅌᅵ다 王이 날 求ᄒᆞ샤ᄆᆞᆫ 樣子ㅣ니 이제 刑罰ᄒᆞᆫ 사ᄅᆞ미어니 노ᄒᆞ쇼셔 ᄒᆞ야ᄂᆞᆯ 王이 ᄒᆡᇰ뎌글 노피 너겨 제 모ᄆᆞᆯ 完護ᄒᆞ고 號ᄅᆞᆯ 高行이라 ᄒᆞ니라

高行. 梁之寡婦. 夫死早寡不嫁. 梁貴人爭欲娶之不能得. 梁王聞之. 使相聘焉. 高行曰. 妾聞婦人之義. 一往而不改. 以全貞信之節. 忘死而趍生是不信也. 貴而忘賤是不貞也. 棄義而從利. 無以爲人. 乃援鏡持刀以割其鼻曰. 妾已刑矣. 所以不死者. 不忍幼弱之重孤也. 王之求妾者以其色也. 今刑餘之人. 殆可釋矣. 於是相以報. 王大其義. 高其行. 乃復其身. 尊其號曰高行.[詩]貴人求娶謾紛爭. 千乘侯王聘未行. 自道婦人貞信耳. 豈容忘死却趍生.持刀割鼻作刑餘. 幼稺重孤可忍諸. 相以報來終自釋. 梁王錫號亦猗歟.