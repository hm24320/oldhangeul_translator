王崇止雹 後魏

王崇의 어미 죽거늘 슬허 머리 다 러디고 막대 딥고 니더니 殯所ㅅ 겨틔 廬 짓고 밤낫 우더라 비두리 모다 오거든   새 廬에 와 사더라 居喪  밧고  아비 죽거늘 너무 슬허 더라 과 무뤼와 하 티니 이 주그며 플와 나모왜 것듣더니 王崇의 바 곧 아니 야리니라 居喪 밧고 墓ㅅ 겨틔  사더니 알 몰롤 프리 나며 겨레 가 새 삿기 쳐 질드렛더니 엳 門의 紅門 셰라 시니라

王崇. 雍丘人. 母亡. 居喪哀毁顇瘠. 杖而後起. 鬢髮墮落. 廬於殯所. 晝夜哭泣. 鳩鴿羣至. 有一小鳥. 素質黑眸. 形大於雀. 栖於崇廬. 朝夕不去. 母服初闋. 復丁父憂. 悲毁過禮. 是年夏. 風雹所經處. 禽獸暴死. 草木摧折. 至崇田畔. 風雹便止. 禾麥十頃. 竟無損落. 及過崇地. 風雹如初. 崇雖除服. 仍居墓側. 室前生草一根. 莖葉甚茂. 人莫能識. 至冬復有鳥巢崇屋. 乳養三子. 馴而不驚. 事聞. 詔旌表門閭.[詩]孝道由來動鬼神. 王崇至行出天眞. 珍禽繞屋能馴擾. 異草當堦別有春.風雹摧殘物盡僵. 崇家禾麥豈曾傷. 自緣孝行通天地. 賴有靈秖爲顯彰.