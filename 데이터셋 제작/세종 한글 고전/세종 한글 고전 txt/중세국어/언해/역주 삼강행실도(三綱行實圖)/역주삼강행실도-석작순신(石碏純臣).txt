石碏純臣 衛

州吁ㅣ 桓公 잡고 셔아 百姓을 和킈 몯ᄒᆞ더니 石碏ᄋᆡ 아ᄃᆞᆯ 石厚ㅣ 아ᄇᆡ그ᅌᅦ 님금 一定호ᄆᆞᆯ 무른대 石碏이 닐오ᄃᆡ 王 뵈ᅀᆞᄫᅩ미 ᄒᆞ리라 ᄒᆞ야ᄂᆞᆯ 石厚ㅣ 닐오ᄃᆡ 엇뎨 뵈ᅀᅳᄫᆞ리ᅌᅵᆺ고 아비 닐오ᄃᆡ 陳 桓公이 王ᄭᅴ 有勢ᄒᆞ니 그를 브트면 어루 뵈ᅀᆞᄫᆞ리라 ᄒᆞ야ᄂᆞᆯ 石厚ㅣ 州吁 조차 陳에 니거늘 石碏이 陳에 사ᄅᆞᆷ 브려 닐오ᄃᆡ 이 두 사ᄅᆞ미 우리 님금을 주기ᅀᆞᄫᆞ니 ᄭᅬ ᄡᅳ고라 ᄒᆞ야ᄂᆞᆯ 陳ㅅ 사ᄅᆞ미 자바 주어늘 衛예셔 右宰 醜ᄅᆞᆯ 브려 州吁ᄅᆞᆯ 보아 주기라 ᄒᆞ고 石碏이 獳 羊肩 브려 石厚ᄅᆞᆯ 보아 주기라 ᄒᆞ니라 君子ㅣ 닐오ᄃᆡ 石碏ᄋᆞᆫ 純ᄒᆞᆫ 臣下ㅣ로다 큰 義로 제 아ᄃᆞᄅᆞᆯ 주기도다

州吁弑桓公而立. 未能和其氏. 石碏子厚. 問定君於石碏. 碏曰. 王覲爲可. 曰何以得覲. 曰陳桓公方有竉於王. 陳衛方睦. 若朝陳使請. 必可得也. 厚從州吁如陳. 碏使告于陳曰. 衛國褊小. 老夫耄矣. 無能爲也. 此二人者. 實弑寡君. 敢卽圖之. 陳人執之. 而請涖于衛. 衛人使右宰醜. 涖殺州吁于濮. 碏使其宰獳羊肩. 涖殺厚于陳. 君子曰. 石碏純臣也. 惡州吁而厚與焉. 大義滅親. 其是之謂乎.[詩]家兒黨賊致紛紜. 來問和民與定君. 國小無能身亦老. 勸令王覲是奇勳.陳人討賊是誰因. 老子謀謨動四隣. 大義滅親如欲識. 請看靑史記純臣.