李氏負骸 五代

虢州 司戶參軍 王凝이 病ᄒᆞ야 죽거늘 겨집 李氏 져믄 아ᄃᆞᆯ 안고 ᄲᅧ 지여 도라 오다가 旅舍애 브텟거늘≪旅舍ᄂᆞᆫ 손 드ᄂᆞᆫ 지비라≫ 主人이 疑心ᄒᆞ야 나가라 커늘 나리 져믈ᄊᆡ 나가디 슬ᄒᆞ야 커늘 主人이 ᄇᆞᆯᄒᆞᆯ 긋어 낸대 李氏 하ᄂᆞᆯ 울워러 ᄀᆞ자ᇰ 우러 닐오ᄃᆡ 내 겨지비라셔 節介ㅣ 受티 몯ᄒᆞ고 이 소니 ᄂᆞᄆᆡ게 쥐유니 ᄒᆞᆫ 소ᄂᆞ로 몸 조쳐 더레유미 몯ᄒᆞ리라 ᄒᆞ고 돗긔로 ᄇᆞᆯᄒᆞᆯ 베티니 길녀ᇙ 사ᄅᆞ미 보고 모다 과ᄒᆞ야 彈指ᄒᆞ며 우더니 開封 尹이 엳ᄌᆞᄫᅡᄂᆞᆯ 그위예셔 藥ᄒᆞ고 李氏ᄅᆞᆯ ᄀᆞ자ᇰ 어엿비 너기고 그 主人ᄋᆞᆯ 티라 ᄒᆞ시다

王凝家靑齊之間. 爲虢州司戶參軍. 以疾卒于官. 家素貧. 一子尙幼. 妻李氏携其子. 負其遺骸以歸. 東過開封. 止旅舍. 主人見其婦人獨携一子而疑之. 不許其宿. 李顧天已暮. 不肯去. 主人牽其臂而出之. 李仰天長慟曰. 我爲婦人. 不能守節. 而此手爲人執邪. 不可以一手幷汚吾身. 卽引斧自斷其臂. 路人見者環聚而嗟之. 或爲之彈指. 或爲之泣下. 開封尹聞之. 白其事于朝. 官爲賜藥封瘡. 厚恤李氏. 而笞其主人.[詩]參軍一日卒於官. 携幼持骸道路難. 旅舍日曛遭辱斥. 奮然長慟涕汍瀾.執節無如斷臂難. 行人環視指爭彈. 當時賴有開封奏. 恩命翻爲聳聽觀.