[상인 교화 4]녜 靑色 諸天이 (들)〔돌〕바리 네흐로 우리ᄅᆞᆯ 주더니 그저긔 ᄒᆞᆫ 天子 毗盧遮那ㅣ라 호리 닐오ᄃᆡ 千萬 이 바리예 밥 다 마 먹디 말오 塔ᄀᆞ티 供養ᄒᆞ라 後에 ᄒᆞᆫ 如來 나시리니 일후미 釋迦牟尼시리니 그제ᅀᅡ 그듸내 이 네 바리ᄅᆞᆯ 받ᄌᆞᄫᆞ라 ᄒᆞ더니 이제 時節이로다 ᄒᆞ고 四天王이 各各 ᄒᆞ나콤 가져 와 받ᄌᆞᄫᆞᆫ대【그 바릿 비치 감ᄑᆞᄅᆞ더니 하ᄂᆞᆳ 곳 ᄀᆞᄃᆞ기 담고 一切 香 ᄇᆞᄅᆞ고 됴 ᄒᆞᆫ 푸ᇰ류ᄃᆞᆯᄒᆞ로 供養ᄒᆞ고 가져와 받ᄌᆞᄫᆞ니라】 世尊이 너기샤ᄃᆡ 四天王이 조ᄒᆞᆫ ᄆᆞᅀᆞᄆᆞ로 바리ᄅᆞᆯ 주ᄂᆞ니 ᄒᆞ나ᄒᆞᆯ 바ᄃᆞ면 세히 츠기 너기리로다 ᄒᆞ샤 네 바리ᄅᆞᆯ 다 바ᄃᆞ샤 왼 소내 포 싸ᄒᆞ시고 올ᄒᆞᆫ 소ᄂᆞ로 누르시니 神通力으로 ᄒᆞᆫ 바리 ᄃᆞ외요ᄃᆡ 네 그미 ᄀᆞᆯᄋᆡᆺᄀᆞᆯᄋᆡᆺᄒᆞ더라

我念往昔 青色諸天 將四石器 來奉我等 (白我等言 此石器內 仁等 可用受食而喫) 爾時別有一天子 名毘盧遮那 白我等言 仁等天王 慎勿於此石器之內受食而喫 仁但受持相共供養 比之如塔 所以者何 當來有一如來出世 其如來號釋迦牟尼 仁等 宜將此四石鉢 奉彼如來 仁等天王 今是時至 (可將石鉢持奉世尊) 爾時四鎮四大天王 (各各皆將諸親眷屬圍遶 速至自宮殿中) 各執石鉢 (端正可喜 其色紺青 猶如雲隊 盛以天花著滿其內 將一切香 用塗彼鉢 復持一切諸妙音聲 供養彼鉢速詣佛所 到已共將四鉢奉佛 而白佛言 唯願世尊 受此石鉢 於此鉢內 受二商主麨酪蜜搏 愍我等故 各令我等長夜獲得大利安樂) 爾時世尊 復如是念 此四天王 以信淨心 奉我四鉢 (我亦不合受持四鉢) 若我今於一人邊受 則三人心 各各有恨 (若二人邊 受於二鉢 二人心恨 若三人邊 受於三鉢 一人心恨 我今可總受此四鉢 出神通力 持作一鉢。爾時世尊。從於提頭賴吒天王邊受鉢已 而說偈言 施善世尊好鉢盂 汝決當成妙法器 既於我邊奉淨鉢 必增智慧正念心 爾時世尊 從於毘留勒叉天王邊受鉢已 而說偈言 我觀真如誰施鉢 彼得正念增長心 有能養育世令安 速成妙樂清淨體 爾時世尊 從於毘留博叉天王邊受得鉢已 而說偈言 汝以淨心施淨鉢 清淨實心奉如來 當來速得清淨心 人天世間得稱意 爾時世尊 從毘沙門大天王邊受於鉢已 而說偈言 清淨持戒佛世尊 善伏諸根施全鉢 不缺壞心殷重施 汝當來世得淨田 爾時世尊) 受四鉢已 如是次第相重安置 左手受已 右手按下 神通力故 合成一鉢 外有四脣 (而說偈言 我昔功德諸果滿 以發哀愍清淨心 是故今四大天王 清淨牢固施我鉢 而有偈說 當時世尊欲受食 諸天四方持器來 各以奉施佛如來 受已神通作一鉢)