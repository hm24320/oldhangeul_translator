[아육왕의 즉위 과정 5]王이 ᄯᅩ 相師ᄃᆞ려 닐오ᄃᆡ 다시 보고라 相師ㅣ 닐오ᄃᆡ 이 中에 爲頭ᄒᆞᆫ 그르세 爲頭ᄒᆞᆫ 밥 먹ᄂᆞ니ᅀᅡ 王 ᄃᆞ외리로소ᅌᅵ다 阿育이 닐오ᄃᆡ내 爲頭ᄒᆞᆫ 바ᄇᆞᆯ 뒷노니 내 王 ᄃᆞ외리로다 阿育의 어미 阿育이ᄃᆞ려 무로ᄃᆡ 婆羅門이 누를 니ᄅᆞ더뇨 阿育이 닐오ᄃᆡ 나ᄅᆞᆯ 王 ᄃᆞ외리라 ᄒᆞ더ᅌᅵ다 늘근 象 ᄐᆞ고 ᄯᅡ해 아ᇇ고 ᄒᆡᆫ 그르세 밥 담고 粳米예 酪飯 섯그니 이 ᄆᆞᆺ 爲頭ᄒᆞ니ᅌᅵ다

是堅勝坐我當作王 王復語師更為重觀 師又報言此中上器上食此當得王 阿育念言 我有勝食我必作王 坐散還宮 時阿育母問阿育 婆羅門定記誰耶 阿育啟言兒當作王 老象爲乘以地為坐 素器盛食粳米雜酪 是最勝也 (時婆羅門知阿育當王 數修敬 其母即便問言 誰當作王 師言汝生太子 阿育是其人也)