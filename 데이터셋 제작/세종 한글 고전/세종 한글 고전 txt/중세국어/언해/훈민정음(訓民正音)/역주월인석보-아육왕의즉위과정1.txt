[아육왕의 즉위 과정 1]◯ 後에 巴連弗邑에 王이 이쇼ᄃᆡ 일후미 日月護ㅣ러니 아ᄃᆞᄅᆞᆯ 나ᄒᆞ니 일후미 頻頭婆羅ㅣ러니 ᄯᅩ  아ᄃᆞᄅᆞᆯ  나ᄒᆞ니 일후미 修師摩ㅣ러니 그제 瞻婆國 에 ᄒᆞᆫ 婆羅門의 ᄯᆞ리 至極 端正ᄒᆞ더니 相師ᄃᆞᆯ히 닐오ᄃᆡ 王妃 ᄃᆞ외야 두 아ᄃᆞᄅᆞᆯ 나하 ᄒᆞ나ᄒᆞᆫ 天下ᄅᆞᆯ 거느리고 ᄒᆞ나ᄒᆞᆫ 出家ᄒᆞ야 道理 ᄇᆡ화 聖人이 ᄃᆞ외리로다 ᄒᆞ야ᄂᆞᆯ 婆羅門이 몯내 깃거 ᄯᆞᆯ ᄃᆞ리고 巴連弗邑에 가 種種 莊嚴 ᄒᆞ야 修師摩王子ᄅᆞᆯ 얼유려 ᄒᆞ더니 相師ㅣ 닐오ᄃᆡ 頻頭婆羅王ᄭᅴ 받ᄌᆞᄫᅡᅀᅡ ᄒᆞ리라 王이 뎌 ᄯᆞᄅᆡ 端正코 德 잇ᄂᆞᆫ ᄃᆞᆯ 보고 즉재 第一夫人ᄋᆞᆯ 사ᄆᆞ니 곧 아기 ᄇᆡ야 아ᄃᆞᄅᆞᆯ 나ᄒᆞ니 나ᇙ 저긔 便安ᄒᆞ야 어미 시름 업슬ᄊᆡ 일후믈 無憂ㅣ라 ᄒᆞ니라

(阿難當知) 於巴連弗邑 有王名日月護 彼王當生子名曰頻頭婆羅 (當治彼國) 彼復有子名曰脩師摩 時瞻婆國有一婆羅門女 極爲端正(令人樂見 爲國所珍) 諸相師輩見彼女相 即記彼女當爲王妃必生二子 一當領天下 一當出家學道得成聖跡 時婆羅門 聞相師所說 歡喜無量即持其女 詣巴連弗邑種種莊嚴 欲嫁與修師摩王子 相師云應嫁與頻頭婆羅王 王見此女端正有德 即立爲第一夫人 (恒相娛樂) 仍便懷體月滿生子 生時安隱母無憂惱 (過七日後立字名無憂)