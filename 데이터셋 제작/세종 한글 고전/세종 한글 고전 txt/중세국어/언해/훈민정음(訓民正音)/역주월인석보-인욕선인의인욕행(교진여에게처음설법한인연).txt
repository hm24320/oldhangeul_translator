[인욕선인의 인욕행(교진여에게 처음 설법한 인연)]ᄯᅩ 如來 前生애 忍辱仙人이 ᄃᆞ외샤 ᄒᆞᆫ 뫼해 겨샤 苦行 닷더시니 그 나랏 王 歌利라 호리 婇女 더블오 그 뫼해 山行 갯다가 ᄀᆞᆺ가 자거늘 그 婇女ᄃᆞᆯ히 곳 것그라 가아 忍辱仙人 菴애 니거늘【菴ᄋᆞᆫ 프ᅀᅥᇰ귀로 지ᅀᅮᆫ 지비라】 仙人이 그 각시ᄅᆞᆯ ᄃᆞ려 說法ᄒᆞ더시니 王이 ᄭᆡ야 각시내 업슬ᄊᆡ 環刀 들오 推尋ᄒᆞ야 가니 仙人菴애 갯거늘 王이 怒ᄒᆞ야 仙人ᄭᅴ 묻ᄌᆞᄫᅩᄃᆡ 네 엇더닌다 對答ᄒᆞ샤ᄃᆡ 忍辱仙이로ᅌᅵ다 王이 ᄯᅩ 무ᄍᆞᄫᅩᄃᆡ ᄆᆞᆺ 노ᄑᆞᆫ 定을 得ᄒᆞᆫ다 對答ᄒᆞ샤ᄃᆡ 몯 得ᄒᆞ앳노ᅌᅵ다 王이 닐오ᄃᆡ 그러면 凡夫ㅣ로다 ᄒᆞ고 環刀 ᄲᅡᅘᅧ 仙人ㅅ 手足ᄋᆞᆯ 베텨늘【手ᄂᆞᆫ 소니오 足ᄋᆞᆫ 바리라.】 仙人이 아ᄆᆞ라토 아니코 겨시거늘 王이 荒唐히 너겨 무ᄍᆞᄫᅩᄃᆡ 네 날 向ᄒᆞ야 측ᄒᆞ니여 對答ᄒᆞ샤ᄃᆡ 측디 아니ᄒᆞᅌᅵ다 내 成佛ᄒᆞ면 王…〔역자 주〕※67ㄱ 이하 낙장

[현우경 권2 찬제파리품 제12]〔저경〕 (佛告之曰 乃往過去 與此衆輩 有大誓願 若我道成 當先度之 諸比丘聞已 復白佛言 久共誓願 其事云何 唯垂哀愍 願爲解說 佛告諸比丘 諦聽諦聽 善思念之) 乃往久遠無量無邊不可思議阿僧祇劫 (此閻浮提 有一大國 名波羅奈) 當時國王 名爲迦梨 爾時國中 有一大仙士 名羼提波梨 與五百弟子 處於山林 修行忍辱 于時國王與諸群臣夫人婇女 入山遊觀 王時疲懈 因臥休息 諸婇女輩 捨王遊行 觀諸花林 見羼提波梨端坐思惟 (敬心內生 即以衆花而散其上 因坐其前) 聽所說法 王覺顧望 不見諸女 (與四大臣 行共求之) 見諸女輩坐仙人前 尋即問曰 汝於四空定 爲悉得未 (答言未得 又復問曰 四無量心 汝復得未 答言未得 王又問曰 於四禪事 汝爲得未 猶答未得) 王即怒曰 於爾所功德 皆言未有 汝是凡夫 (獨與諸女 在此屏處 云何可信 又復問曰 汝常在此 爲是何人 修設何事 仙人答曰 修行忍辱) 王即拔劍 *而語之言 若當忍辱 我欲試汝 知能忍不) 即割其兩手 而問仙人 猶言忍辱 復斷其兩脚 復問之言 故言忍辱 (次截其耳鼻 顏色不變 猶稱忍辱 爾時天地 六種震動 時仙人五百弟子 飛於虛空 而問師言 被如是苦 忍辱之心 不忘失耶 其師答言 心未變易) 王乃驚愕 復更問言 (汝云忍辱 以何爲證 仙人答曰 我若實忍 至誠不虛 血當爲乳 身當還復 其言已訖 血尋成乳 平完如故 王見忍證 倍懷恐怖 咄我無狀 毀辱大仙 唯見垂哀受我懺悔 仙人告曰 汝以女色 刀截我形 吾忍如地) 我後成佛 先以慧刀 斷汝三毒(현우경 권2 찬제파리품 제12, 〈대정신수대장경 제4, 359쪽 하~360쪽 상〉)