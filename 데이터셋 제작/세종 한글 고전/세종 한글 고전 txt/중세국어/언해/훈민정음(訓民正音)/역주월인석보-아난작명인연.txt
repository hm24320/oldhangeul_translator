[아난 작명 인연]【阿難은 歡喜라 혼 ᄠᅳ디니 如來正覺일우시ᇙ제魔王이 너교ᄃᆡ 부텻 道理 일면 내 境界뷔리로다 하야 十八億萬 官屬더블오 와 어즈리ᅀᆞᆸ다가 몯ᄒᆞ야 降伏ᄒᆞ야 이셔 너교ᄃᆡ 菩薩은 히미 크샤 몯 이긔리로소니아비ᄅᆞᆯ어즈료리라 ᄒᆞ고 淨飯王 宮 우희 가 닐오ᄃᆡ 悉達太子ㅣ 어젯 바ᄆᆡ주그시니라ᄒᆞᆫ대 王이 平床애셔ᄠᅥ러디샤 오래 ᄎᆞ림몯ᄒᆞ얫다가ᄭᆡ샤너기샤ᄃᆡ 내 아ᄃᆞ리 지븨 잇던ᄃᆡᆫ輪王이 ᄃᆞ외리러니 出家ᄒᆞ야 ᄒᆞᆫ 일도 몯 일우도다 ᄒᆞ시더니 菩提樹神이 하ᄂᆞᆳ곳가져 宮 우희 와 부톄 어젯 바ᄆᆡ 成道ᄒᆞ샤ᄆᆞᆯ 慶賀ᄒᆞ야ᄂᆞᆯ 王이 疑心ᄒᆞ더시니樹神이 ᄉᆞᆯᄫᅩᄃᆡ몬졔ᄂᆞᆫ魔王이 부러 어즈리더니ᅌᅵ다 王이 ᄀᆞ자ᇰ깃거ᄒᆞ시더니 ᄯᅩ 阿難이 어제 나다드르시고 니ᄅᆞ샤ᄃᆡ 吉慶이 ᄒᆞᆫᄢᅴ모ᄃᆞ니라 ᄒᆞ샤 歡喜라 일훔지ᄒᆞ시니라阿難이 부텨좃ᄌᆞᄫᅡ天宮이며 人宮이며 龍宮에 드러가 겨집 보고 著ᄒᆞᆫ ᄆᆞᅀᆞᆷ업슬ᄊᆡ三藏敎ᄅᆞᆯ 디니니라】

時迦葉問諸比丘 阿難所言不錯謬乎 皆曰 不異世尊所說 (이상, 〈경덕전등록〉 권1, 『대정신수대장경』 제51, 206쪽 상) (일부 미상)