[보리수와 승중 공양 1]그ᄢᅴ 王이 菩提道場樹에 가 이 나모 아래 如來 阿耨多羅三藐三菩提ᄅᆞᆯ 得ᄒᆞ시니 世間애 쉽디 몯ᄒᆞᆫ 珎寶로 供養호려 터니 王ㅅ 夫人 일훔 仾舍羅絺多ㅣ라 호리 너교ᄃᆡ 王이 至極 나ᄅᆞᆯ ᄉᆞ랑ᄒᆞ시ᄂᆞ니 王이 이제 날 ᄇᆞ리고 보ᄇᆡ 가져 菩提樹에 가시ᄂᆞ니 내 方便으로 菩提樹를 주기면 王이 아니 가시리로다 ᄒᆞ고 사ᄅᆞᆷ 브려 더ᄫᅳᆫ 져즈로 브ᅀᅳᆫ대 즉재 이우러 ᄆᆞᄅᆞ거늘 ᄒᆞ나히 닐오ᄃᆡ 菩提樹ㅣ 믄득 이울어ᅌᅵ다 王이 즉재 ᄎᆞ림 몯ᄒᆞ야 ᄯᅡ해 디거늘 夫人이 王ᄭᅴ ᄉᆞᆯᄫᅩᄃᆡ 시름 마ᄅᆞ쇼셔 내 깃그시게 호리ᅌᅵ다 王이 닐오ᄃᆡ 뎌 나모옷 업스면 내 命도 ᄯᅩ 업스리라 如來 뎌 남긔 阿耨多羅三藐三菩提ᄅᆞᆯ 得ᄒᆞ시니 뎌 남기 업거니 내 사라 므슴 ᄒᆞ료 夫人이 ᄯᅩ ᄎᆞᆫ 져즈로 브ᅀᅳ니 도로 살어늘 王이 깃거 菩提樹 下애 가 다ᄅᆞᆫ ᄃᆡ 아니 보더라

爾時王供養上種種事恒遍 至菩提道場樹 此樹下如來得阿耨多羅三藐三菩提 世間希有珍寶供養之事 供養菩提樹 時王夫人名曰低舍羅絺多 夫人作是念 王極愛念於我 我亦念王 王今捨我持諸珍寶 至菩提樹間 我今當作方便殺菩提樹 樹既枯死葉便凋落 王當不復往彼 (可得與我常相娛樂) 夫人即遣人以熱乳澆之 樹即枯燥 時諸使人輩白王言 菩提樹忽然枯死 葉葉變落 時王聞是語 即迷悶躄地 時彼夫人(見王憂愁不樂 而)白王言 王勿憂惱我當喜悅王心 王曰若無彼樹我命亦無 如來於彼樹 得阿耨多羅三藐三菩提 彼樹既無我何用活耶 夫人聞王決定語 還復令以冷乳灌之 彼樹尋復更生 王聞歡喜詣菩提樹下 覩於菩提樹目不暫捨