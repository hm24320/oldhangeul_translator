[삼의육물에 대한 설명과 가섭의 공덕·위력에 관한 이야기 40]◯ ᄯᅩ 如來 成道 後 第二十一 年에 부톄大目連ᄃᆞ려 니ᄅᆞ샤ᄃᆡ 네 祇桓戒壇 北에 가 붑텨十方僧을 普賢觀音菩薩 等 ᄀᆞᆮᄒᆞ니ᄅᆞᆯ 브르며 내 分身 百億 釋迦佛을 조쳐뫼호아 各各 樓觀ᄐᆞ고戒壇所애 오게 ᄒᆞ라 ᄒᆞ야시ᄂᆞᆯ 니ᄅᆞ샨야ᇰᄋᆞ로뫼화ᄂᆞᆯ부톄普賢菩薩ᄃᆞ려 니ᄅᆞ샤ᄃᆡ 네 獼猴池예 가 내 샤ᇰ녜두루ᄃᆞᆮ니ᄃᆞᆫ ᄯᅡ해 헌 僧伽梨 衣角애 죠고맛 珠塔이 잇ᄂᆞ니 가져오라 普賢이 가져 祇桓애 오신대 世尊이 그 塔 바ᄃᆞ샤즉재 大衆ᄃᆞ려 니ᄅᆞ샤ᄃᆡ 내 처ᅀᅥᆷ 城 나ᄆᆞᇙ 제 城樓 上애 가니 城神이 나ᄅᆞᆯ 讚歎ᄒᆞ야 닐오ᄃᆡ 나ᄂᆞᆫ 이 城神이로니 이제 十三劫을 디내얫노니 過去 諸佛을 보ᅀᆞᄫᅩ니 다 城 나마 道理 ᄇᆡ호샤 恩愛網을 ᄒᆞ야ᄇᆞ리시며 煩惱 도ᄌᆞᄀᆞᆯ주기샤無上道ᄅᆞᆯ 일우샤 一切ᄅᆞᆯ 度脫ᄒᆞ시ᄂᆞ니 太子ㅣ 이제 ᄯᅩ 그러ᄒᆞ시니 므르디마ᄅᆞ쇼셔迦葉佛 時예 나ᄅᆞᆯ 小珠塔을 맛디샤悉達이 城 나모ᄆᆞᆯ 기드려받ᄌᆞᄫᆞ라ᄒᆞ시니ᅌᅵ다 이ᄂᆞᆫ 拘留孫佛ㅅ 四牙印塔 이시니 올ᄆᆞ며올마서르 付囑ᄒᆞ샤 婁至佛에 니르르시리ᅌᅵ다 ᄒᆞ야ᄂᆞᆯ

◯ 又如來成道後 第二十一年 佛告大目連 汝往祇桓戒壇北鳴鍾召 十方僧 如普賢觀音菩薩等 并集我分身百億釋迦佛 各乘樓觀至戒壇所 依教集已 佛告普賢菩薩 汝往獼猴池所 我常經行處有破僧伽梨衣 角有小珠塔 可持將來 普賢依教持至祇桓 世尊受此塔已 即告大衆 我初踰城至城樓上 城神歎我言 我爲此城神 經今十三劫 見過去諸佛 皆踰城學道 破恩愛網殺煩惱賊 成無上道度脫一切 汝今亦爾 勿令有退 迦葉佛時付我小珠塔 待悉達踰城令我付汝 此是拘留孫四牙印之塔 展轉相付乃至婁至佛