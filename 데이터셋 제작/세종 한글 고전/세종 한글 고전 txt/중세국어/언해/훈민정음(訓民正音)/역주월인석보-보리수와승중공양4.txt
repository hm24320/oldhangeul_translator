[보리수와 승중 공양 4]王이 ᄯᅩ 무로ᄃᆡ 尊者ㅣ 어듸 가 부텨를 보ᅀᆞᄫᆞ시니ᅌᅵᆺ고 尊者ㅣ 닐오ᄃᆡ 녜 如來 五百 阿羅漢 ᄃᆞ리시고 처ᅀᅥᆷ 王舍城에 겨샤 安居커시ᄂᆞᆯ 내 그ᄢᅴ 그 中에 이시며 ᄯᅩ 世尊이 舍衛國에 겨시ᇙ 제 큰 神力으로 諸佛ㅅ 야ᇰᄌᆞᄅᆞᆯ 지ᅀᅳ샤 諸方이며 阿迦尼吒天에 니르리 ᄀᆞᄃᆞ기 겨시거늘 내 그ᄢᅴ 그 中에 이셔 如來ㅅ 種種 變化 神通相ᄋᆞᆯ 보ᅀᆞᄫᆞ며 ᄯᅩ 如來 天上애 겨샤 어마님 爲ᄒᆞ샤 說法거시ᄂᆞᆯ 내 ᄯᅩ 그 中에 이시며 說法 ᄆᆞᄎᆞ시고 天衆 ᄃᆞ리샤ᄂᆞ려 오시ᇙ 제 내 이 두 이ᄅᆞᆯ 보ᅀᆞᄫᅩ니 天人이 福樂ᄋᆞᆯ 受ᄒᆞ더니 優波羅 比丘尼 變ᄒᆞ야 轉輪聖王이 ᄃᆞ외야 無量 眷屬 ᄃᆞ리고 虛空 타 世尊ᄭᅴ 오거늘 내 ᄯᅩ 보며 ᄯᅩ 世尊이 舍衛國에 겨시ᇙ 제 五百 阿羅漢과 ᄒᆞᆫᄃᆡ 잇더시니 給孤獨長者ᄋᆡ ᄯᆞ리 부텨와 比丘僧을 請커늘 그제 比丘ᄃᆞᆯ히 各各 虛空ᄋᆞᆯ 타 가거늘 내 神力으로 大山ᄋᆞᆯ 드러 虛空ᄋᆞ로 가니 그제 世尊이 나ᄅᆞᆯ 責ᄒᆞ샤ᄃᆡ 네 엇뎨 神足ᄋᆞᆯ 이리 나토ᄂᆞᆫ다 내 이제 너를 罰ᄒᆞ노니 샤ᇰ녜 世間애 이셔 涅槃 몯ᄒᆞ리니 내 正法을 護持ᄒᆞ야 滅티 아니케 ᄒᆞ라 ᄒᆞ시니ᅌᅵ다

王復問曰 尊者何處見佛 尊者曰 (이상, 잡아함경 권23, 아육왕경 제604 〈대정신수대장경〉 제2, 169쪽 하)昔如來將五百阿羅漢 俱初在王舍城安居 我爾時亦復在中 又復世尊住舍衛國 (이상, 석가보 제25. 아육왕조 8만4천탑기 제31. 〈대정신수대장경〉 제50, 80쪽 중)(如來)大作神力 種種變化 作諸佛形 滿在諸方 乃至阿迦尼吒天 我爾時亦在於中 見如來種種變化神通之相 (而說偈言 如來神通力 降伏諸外道 佛遊於十方 我親見彼相) 又復 如來在天上 與母說法 時我亦在於中 與母說法竟 將諸天衆從天上來 (下僧迦奢國) 時我見此二事 天人受福樂 優波羅比丘尼化作轉輪聖王 將無量眷屬 乘空而來 詣世尊所我亦見此 (而說偈言 如來在天上 於彼結夏坐 我亦在於中 牟尼之眷屬) 又復世尊住舍衛國 五百阿羅漢俱 時給孤獨長者女(適在於富樓那跋陀那國) 時彼女請佛及比丘僧 時諸比丘各乘空而往彼 我爾時以神力 合大山往彼受請 時世尊責我 汝那得現神足如是 我今罰汝 常在於世不得取涅槃 護持我正法勿令滅也 (以說偈曰... 줄임)