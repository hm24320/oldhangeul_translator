[아육왕의 불법 귀의 1]그제 修師摩 王子ㅣ 阿育이ᄅᆞᆯ 와 티더니 阿㝹樓陁 大臣이 阿育王像 ᄆᆡᇰᄀᆞ라 나모 象 ᄐᆡ와 東門 밧긔 두고 ᄯᅩ ᄂᆡ 업슨 븘 굳 ᄆᆡᇰᄀᆞ라 두퍼 두고 닐오ᄃᆡ 王곳 ᄃᆞ외오져 커든 阿育이 東門ᄋᆡ 잇ᄂᆞ니 가 티라 ᄒᆞ야ᄂᆞᆯ 東門의 가니 븘 구데 ᄠᅥ러디여 주그니라 阿育王이 正法으로 다ᄉᆞ리더니 臣下ᄃᆞᆯ히 제 셰와라 ᄒᆞ야 업시워 커늘 阿育王이 臣下ᄃᆞ려 닐오ᄃᆡ 너희 곳과 果實ᄋᆞᆯ 버히고 가ᄉᆡ남ᄀᆞᆯ 시므라 臣下ᄃᆞᆯ히 對答호ᄃᆡ 곳과 果實와 버히고 가ᄉᆡ나모 심고ᄆᆞᆯ 듣보디 몯ᄒᆞ리로소ᅌᅵ다 ᄒᆞ더니 阿育이 세 번 니ᄅᆞ다가 몯ᄒᆞ야 갈 가지고 五百 大臣을 주기니라

時修師摩王子(聞父崩 背立阿育爲王心生不忍) 即集諸兵來伐阿育 時阿㝹樓陀大臣機關木象 又作阿育王像 以像騎象安置東門外 又作無烟火坑以物覆之 (阿㝹樓陀大臣) 語(修師摩王子言) 欲作王者 阿育在東門可往伐之 (能得之者自然得作) 王子即趣東門墮火坑 便即死亡. 阿育王正法治化 時諸臣輩 我等共立阿育為王 故輕慢於王 不行君臣之禮 王亦自知諸臣輕慢 時王語諸臣曰 汝等可伐華菓之樹殖於刺棘 諸臣答曰 未曾見聞 却除華菓而殖刺樹 乃至王三勅令伐彼亦不從 爾時王即持利劍殺五百大臣