[화덕보살의 전신인 묘장엄왕이 법화경을 수지하고 많은 공덕을 쌓은 인연 13]뎌ᄢᅴ 妙莊嚴王 後宮 八萬 四千 사ᄅᆞ미 다 이 法華經 어루 受持ᄒᆞ리며 淨眼菩薩ᄋᆞᆫ 法華 三昧예 오래 ᄒᆞ마 通達ᄒᆞ며 淨藏菩薩ᄋᆞᆫ ᄒᆞ마 無量 百千萬億 劫에 離諸惡趣三昧ᄅᆞᆯ 通達ᄒᆞ니 一切 衆生이 諸惡趣ᄅᆞᆯ 여희에 코져 ᄒᆞ논 젼ᄎᆡ라 그 王 夫人ᄋᆞᆫ 諸佛集 三昧ᄅᆞᆯ 得ᄒᆞ야 諸佛秘密藏ᄋᆞᆯ 能히 아더니