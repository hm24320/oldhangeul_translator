[석존 설법처의 탑묘 건립 5]그제 尊者ㅣ 소ᄂᆞ로 摩耶夫人 자바 겨시던 나못가지ᄅᆞᆯ ᄀᆞᄅᆞ치며 樹神ᄃᆞ려 닐오ᄃᆡ 樹神이 이제 現ᄒᆞ야 王이 보시게 ᄒᆞ라 즉재 나 尊者ㅅ 겨틔 住ᄒᆞ야 닐오ᄃᆡ 므슴 敎勅ᄒᆞ시ᇙ고 내 奉行호리ᅌᅵ다 尊者ㅣ 王ᄭᅴ 닐오ᄃᆡ 이 神이 부텨 나시ᇙ 저글 보ᅀᆞᄫᆞ니ᅌᅵ다 王이 神ᄃᆞ려 무로ᄃᆡ 부텨 나시ᇙ 제 엇던 瑞應이 겨시더뇨 神이 對答호ᄃᆡ 내 妙勝ᄒᆞᆫ 일ᄃᆞᆯᄒᆞᆯ 몯 다 ᄉᆞᆲ가니와 어둘 ᄉᆞᆲ노니 光明이 ᄉᆞᄆᆞᆺ 비취시며 모매 相好ㅣ ᄀᆞᄌᆞ샤 사ᄅᆞ미 즐겨 보ᅀᆞᄫᆞ며 天地 感動ᄒᆞ더시ᅌᅵ다 그제 王이 歡喜ᄒᆞ야 十萬兩 珎寶ᄅᆞᆯ 施ᄒᆞ고 가니라 이ᄂᆞᆫ 菩薩이 六年 苦行ᄒᆞ샨 ᄯᅡ히오 이ᄂᆞᆫ 두 ᄯᆞ리 菩薩ᄭᅴ 乳穈 받ᄌᆞᄫᆞᆫ ᄯᅡ히오 이ᄂᆞᆫ 迦梨龍이 菩薩ᄋᆞᆯ 讚歎ᄒᆞᅀᆞᄫᆞᆫ ᄯᅡ히ᅌᅵ다 王이 尊者ᄭᅴ ᄉᆞᆯᄫᅩᄃᆡ 내 이제 龍ᄋᆞᆯ 보고져 ᄒᆞ노ᅌᅵ다

時 尊者舉手 指摩耶夫人所攀樹枝 而告彼樹神曰 樹神 今現 令王見之 生大歡喜 尋聲即見 住尊者邊 而作是言 何所敎勅 我當奉行 尊者語王言 此神見佛生時 (王以偈問神曰 汝見嚴飾身 生時青蓮華 足行於七步 口中有所說 神以偈答曰 我見相好身 生時二足尊 舉足行七步 口中有所說 於諸天人中 我為無上尊 時) 王問神言 佛生有何瑞應 神答言 我不能宣說妙勝諸事 今略說少分 光明能徹照 身體具相好 令人喜樂見 感動於天地 時 王聞神所說歡喜 施十萬兩珍寶而去 (이상, 잡아함경 제23, 아육왕경 (제604), 〈대정신수대장경〉 제2, 아함부(하) 166쪽 하) 此處菩薩六年苦行(如偈所說 줄임) 此處二女奉菩薩乳糜(如偈所說 줄임) 此處迦梨龍讚歎菩薩 (如偈所說 此處迦梨龍 讚歎諸菩薩 當隨古時道 證無上妙果) 時 王向尊者而說偈曰 我今欲見龍 (彼龍見佛者 從此趣菩提 證得勝妙果)