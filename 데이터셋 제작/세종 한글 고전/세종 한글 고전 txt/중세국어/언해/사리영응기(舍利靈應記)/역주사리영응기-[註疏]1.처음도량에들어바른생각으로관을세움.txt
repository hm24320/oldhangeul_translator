【〖初入道場 正念作觀〗 旣道場精嚴 身心淸淨 當觀今此一會 與十方諸佛 海會 圓融淸淨 廓然無碍 次觀今此一會 幡花 接影  燈燭交輝 以至四衆 雲會 人天相接 彼此同是妙明 眞心中所現物 次觀今此一會 以一而影遍衆會 彼諸海會 以多而攝入一會 交影重重 無壞無雜 次觀佛已悟證 高超三界 我方癡迷 甘處苦輪 次觀佛以大悲 俯物機緣 我當至誠 渴仰玄化 次觀佛爲所禮而能應 我爲所應而能禮 次觀我與諸佛 本固同源 竟亦同證 我旣如是 一切皆然 次觀所觀何物 能觀 何人】