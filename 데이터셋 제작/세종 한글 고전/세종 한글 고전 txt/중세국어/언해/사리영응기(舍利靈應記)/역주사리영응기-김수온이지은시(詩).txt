其詩曰天啓東方 肇我隆運 聖作神承 如堯如舜我王誕興 德兼三五 凡厥猷爲 動必邁古道洽政治 禮備樂作 民樂太平 時升妥帖吁嗟列聖 永祕仙扃 感興霜露 哀慕于情爰發神斷 載營佛刹 跂翼高標 映于深谷乃啓道場 揭揚聖諦 法筵淸淨 高流濟濟鼓樂絃歌 奏微妙音 其音和雅 悅可衆心偉設利羅 有赫其靈 豈其有他 王心之誠佛身無碍 與虛空同 十方橫遍 三際竪窮叩之卽響 如谷之聲 人曰此應 維佛之精我曰不然 吾王德馨 鳴呼德馨 有此耿光萬有 千劫 永播無疆承議郞 守兵曹正郞 臣金守溫謹記