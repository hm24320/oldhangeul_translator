遂進見舍利塔前 袱舍利已 權身二粒 挺燭以映 勻圓瑩徹 光曜逸發 一會大衆 且拜且泣 生希有心 歎未曾有 讚言我等得見毗盧遮那無上世尊 曠劫積業 皆悉消滅 我佛如來憐憫一切 故現斯瑞 專是聖上至誠所感 稽首禮拜 深心仰對 卽聞于上 上遣浥奉衮龍叚二匹 綵帛二匹 獻設利羅 卽以香花音樂 種種供具 恭敬供養 歡喜之慶 何能盡述 神光照映 罔間遐邇 普佛世界 同一慶幸