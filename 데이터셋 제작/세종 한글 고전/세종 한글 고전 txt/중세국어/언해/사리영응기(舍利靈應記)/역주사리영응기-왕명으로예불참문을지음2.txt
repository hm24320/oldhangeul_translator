初 太祖康獻大王以黃金鑄三身如來 未就而賓天 至是 上命行僉內侍府事臣韓洪 同判內侍府事臣田畇堅 行司直臣金南洽 行副司直臣姜升 左副承直臣崔浥 行內侍府謁者臣金潔率巧冶 踵成遺制 兼造藥師 彌陁 及菩薩 羅漢像 瑢 臨瀛大君臣璆領之 命大慈庵住持臣信眉 及臣守溫撰三佛禮懺文【預前 擇衆設浴 以淨道場 爾乃開此禮懺法筵 禮懺要在 外而道場精嚴  內而身心淸淨 燒香 散花 行道 禮懺 凡所動作 一皆至誠 屛息萬緣 冥心 一境 致令 根塵 兩忘 心佛 無㝵 夫 然後 十方所有佛無不應 一會所作事無不辦】