三日乙卯曉 瑈率洪 孝康 堅 南洽 童 浥 及臣守溫迎佛于闕 上命孝寧大君 臣𥙷 璆 瑜 永膺大君 臣琰 光德大夫 臣安孟耼侍佛而往 佛像自交泰殿由園中 出玄武門向寺 童與允山 貴存率伶人 立玄武門外 望佛奏新樂 先導瑢與比丘等 及苯 伸 堧 濕 思哲 畇 懽 大海 命敏 任等 以花香幢幡 吹法螺 擊法鼓 大作梵唄 迎于寺後嶺上 親近侍行 衆皆感泣 都人士女 奔波瞻望 稽首禮拜 乃妥佛像于新殿