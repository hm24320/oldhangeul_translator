封殿以退 至翼明 又得二枚 合四枚矣 上又遣浥奉衮龍叚二匹 綵帛二匹 香花音樂 種種妙供 至誠供養 幷以絹布施諸大衆 一切大會同發願言 我等今日 蒙我上德 得參華藏之會 親供世尊 其與阿難 迦葉何以異乎 共願此場之人 永世劫劫 同行不離 達覺迷顯濟沈 同入如來正遍知海 於是燒香 證分身舍利 及十方諸佛菩薩 緣覺 聲聞 天龍八部 緇素相向 爲同行拜