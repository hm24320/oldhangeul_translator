[묘음보살의 신통력과 지혜에 대한 석존의 설법 8]華德아 이 妙音菩薩이 娑婆世界옛 衆生ᄃᆞᆯᄒᆞᆯ 能히 救護ᄒᆞᄂᆞᆫ 사ᄅᆞ미니 이러트시 種種 變化로 모ᄆᆞᆯ 現ᄒᆞ야 娑婆國土애 이셔 衆生ᄃᆞᆯ 위ᄒᆞ야 이 經典을 닐어도 神通 變化 智慧예 더루미 업스니 이 菩薩이 여러 智慧로 娑婆世界ᄅᆞᆯ ᄇᆞᆯ기 비취여 一切 衆生ᄋᆞᆯ 各各 아로ᄆᆞᆯ 得게 ᄒᆞ며 十方 恒河沙 世界예도 ᄯᅩ 이리 ᄒᆞᄂᆞ니

〔월인석보언해〕華德아 이 妙音菩薩이 能히 娑婆世界예 衆生ᄃᆞᆯᄒᆞᆯ 救護ᄒᆞᄂᆞᆫ 사ᄅᆞ미니 이 妙音 〔역자 주〕〈* 이후 ≪월인석보≫ 누락 부분임.〉

八牒前廣顯〔법화경〕華德아 是妙音菩薩이 能救護娑婆世界옛 諸衆生者ㅣ니 是妙音菩薩이 如是種種變化로 現身ᄒᆞ야 在此娑婆國土ᄒᆞ야 爲諸衆生ᄒᆞ야 說是經典호ᄃᆡ 於神通變化智慧예 無所損減ᄒᆞ니 是菩薩이 以若干智慧로 明照娑婆世界ᄒᆞ야 令一切衆生이 各得所知케ᄒᆞ며 於十方恒河沙世界中에도 亦復如是ᄒᆞᄂᆞ니

〔법화경언해〕 ○華德아 이 妙音菩薩이 能히 娑婆世界옛 모ᄃᆞᆫ 衆生ᄋᆞᆯ 救護ᄒᆞᄂᆞ니니 이 妙音菩薩이 이 ᄀᆞᆮᄒᆞᆫ 種種 變化로 現身ᄒᆞ야 이 娑婆 國土애 이셔 諸衆生 爲ᄒᆞ야 이 經典을 닐오ᄃᆡ 神通 變化 智慧예 더루미 업스니 이 菩薩이 若干 智慧로 娑婆世界ᄅᆞᆯ ᄇᆞᆯ기 비취여 一切 衆生이 各各 아로ᄆᆞᆯ 得게 ᄒᆞ며 十方 恒河沙世界 中에도 ᄯᅩ 이ᄀᆞ티 ᄒᆞᄂᆞ니

〔계환해〕 此ㅣ 有三節ᄒᆞ니 初ᄂᆞᆫ 牒在此娑婆ᄒᆞ샤 救濟ᄒᆞ시고 二ᄂᆞᆫ 牒神變智照之功ᄒᆞ시고 三은 牒此方에 如是ᄒᆞ시고 十方에도 亦然ᄒᆞ시니 是謂廣顯也ㅣ라 言種種變化ᄒᆞ샤ᄃᆡ 而神智無損者ᄂᆞᆫ 前所謂得如來ㅅ 三德ᄒᆞ샤 能一切如故也ㅣ시니라 言智慧明照者ᄂᆞᆫ 方便開導也ㅣ시고 各得所知者ᄂᆞᆫ 隨類各解也ㅣ라

〔계환해언해〕 ○이 세 ᄆᆞᄃᆡ 잇ᄂᆞ니 처ᅀᅥ믄 이 娑婆애 겨샤 救濟ᄒᆞ샤ᄆᆞᆯ 牒ᄒᆞ시고 둘흔 神變 智照ㅅ 功ᄋᆞᆯ 牒ᄒᆞ시고 세흔 이 方애 이 ᄀᆞᆮᄒᆞ시고 十方애도 ᄯᅩ 그러ᄒᆞ샤ᄆᆞᆯ 牒ᄒᆞ시니 닐온 너비 나토샤미라 種種 變化ᄒᆞ샤ᄃᆡ 神智 더룸 업스시다 니ᄅᆞ샤ᄆᆞᆫ 알ᄑᆡ 닐온 如來ㅅ 三德을 得ᄒᆞ샤 能히 一切 如ᄒᆞ샨 젼ᄎᆡ시니라 智慧 ᄇᆞᆯ기 비취시다 니ᄅᆞ샤ᄆᆞᆫ 方便으로 여러 引導ᄒᆞ샤미오 各各 아롬 得다 ᄒᆞ샤 ᄆᆞᆫ 類ᄅᆞᆯ 조차 各各 알 씨라