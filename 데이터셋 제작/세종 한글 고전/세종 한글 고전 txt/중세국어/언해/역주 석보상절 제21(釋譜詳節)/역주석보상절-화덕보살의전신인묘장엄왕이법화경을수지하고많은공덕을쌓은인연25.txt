[화덕보살의 전신인 묘장엄왕이 법화경을 수지하고 많은 공덕을 쌓은 인연 25]그ᄢᅴ 雲雷音樹王 華智佛이 妙莊嚴王ᄃᆞ려 니ᄅᆞ샤ᄃᆡ 올타 올타 네 닐옴 다 ᄒᆞ니라 善男子 善女人이 됴ᄒᆞᆫ 根源 심군 젼ᄎᆞ로 世世예 善知識ᄋᆞᆯ 어더 그 善知識이 能히 佛事ᄒᆞ야 利益 ᄃᆞ외며 깃븐 이ᄅᆞᆯ ᄀᆞᄅᆞ쳐 뵈야 阿耨多羅三藐三菩提예 들에 ᄒᆞᄂᆞ니

〔월인석보언해〕그ᄢᅴ 雲雷音宿王華智佛이 妙莊嚴王ᄃᆞ려 니ᄅᆞ샤ᄃᆡ 이ᄀᆞ티 이ᄀᆞ티 네 말 ᄀᆞᆮᄒᆞ니라 善男子ㅣ어나 善女人이어나 善根을 시믈ᄊᆡ 世世예 善知識을 얻ᄂᆞ니 그 善知識이 能히 佛事ᄅᆞᆯ ᄒᆞ야 利喜ᄅᆞᆯ 뵈야 ᄀᆞᄅᆞ쳐 阿耨多羅三藐三菩提예 들에 ᄒᆞᄂᆞ니라

〔7:146ㄱ〕二十四宿王印證〔법화경〕 爾時雲雷音宿王華智佛이 告妙莊嚴王言ᄒᆞ샤ᄃᆡ 如是如是ᄒᆞ야 如汝所言ᄒᆞ니라 若善男子善女人이 種善根故로 世世예 得善知識ᄒᆞᄂᆞ니 其善知識이 能作佛事ᄒᆞ야 示教利喜ᄒᆞ야 令入阿耨多羅三藐三菩提케ᄒᆞᄂᆞ니라 大王아 當知ᄒᆞ라 善知識者ᄂᆞᆫ 是大因緣이니 所謂化導ᄒᆞ야 令得見佛ᄒᆞ야 發阿耨多羅三藐三菩提心일ᄊᆡ니라

〔법화경언해〕 ○그ᄢᅴ 雲雷音宿王華智佛이 妙莊嚴王ᄃᆞ려 니ᄅᆞ샤ᄃᆡ 〔7:146ㄴ〕가 ᄀᆞᆮᄒᆞ며 이 ᄀᆞᆮᄒᆞ야 네 말 ᄀᆞᆮᄒᆞ니라 ᄒᆞ다가 善男子 善女人이 善根 심곤 젼ᄎᆞ로 世世예 善知識을 得ᄒᆞᄂᆞ니 그 善知識이 能히 佛事ᄒᆞ야 示敎利喜ᄒᆞ야 阿耨多羅三藐三菩提예 들에 ᄒᆞᄂᆞ니라 大王아 반ᄃᆞ기 알라 善知識은 이 큰 因緣이니 닐온 化ᄒᆞ야 引導ᄒᆞ야 시러 부텨 보아 阿耨多羅三藐三菩提心을 發케 ᄒᆞᆯᄊᆡ니라

〔계환해〕 印證前言之當也ᄒᆞ시니라

〔계환해언해〕 ○앏 마ᄅᆡ 맛다ᇰᄒᆞ샤ᄆᆞᆯ 印證ᄒᆞ시니라