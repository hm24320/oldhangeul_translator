[화덕보살의 전신인 묘장엄왕이 법화경을 수지하고 많은 공덕을 쌓은 인연 8]어마니미 아ᄃᆞᆯᄃᆞ려 닐오ᄃᆡ 너희ᄃᆞᆯ히 네 아바니ᄆᆞᆯ 분별ᄒᆞ야 神奇ᄒᆞᆫ 變化ᄅᆞᆯ 뵈야ᅀᅡ ᄒᆞ리라 보시면 ᄆᆞᅀᆞ미 다ᇰ다ᅌᅵ 淸淨ᄒᆞ야 우리ᄃᆞᆯᄒᆡ 부텻긔 가ᄆᆞᆯ 드르시리라

〔월인석보언해〕어미 아ᄃᆞᆯᄃᆞ려 닐오ᄃᆡ 너희 네 아바니ᄆᆞᆯ 시름ᄒᆞ야 念ᄒᆞ야 爲ᄒᆞ야 神變ᄋᆞᆯ 나토라 ᄒᆞ다가 보면 ᄆᆞᅀᆞ미 다ᇰ다ᅌᅵ 淸淨ᄒᆞ야 시혹 우리ᄃᆞᆯᄒᆡ 부텻긔 가ᄆᆞᆯ 드르리라

〔7:133ㄱ〕八淨德再勉〔법화경〕 母ㅣ 告子言호ᄃᆡ 汝等이 當憂念汝父ᄒᆞ야 爲現神變ᄒᆞ라 若得見者ㅣ이면 心必清淨ᄒᆞ야 或聽我等의 往至佛所ᄒᆞ리라

〔법화경언해〕 ○어미 아ᄃᆞᆯᄃᆞ려 닐오ᄃᆡ 너희 반ᄃᆞ기 네 아바니믈 시름ᄒᆞ야 念ᄒᆞ야 爲ᄒᆞ야 神變 나토라 ᄒᆞ다가 보면 ᄆᆞᅀᆞ미 반ᄃᆞ기 淸淨ᄒᆞ야 시혹 우리의 부텻게 가ᄆᆞᆯ 드르리라