辟瘟新方 序　　癸巳春海西癘疫大熾民多死亡者上聞而憂之分出內局藥材以濟之筵臣趙復陽以爲藥物不可以普濟莫如備示　　其治法藥名禮曺判書臣李厚源請令醫官　　就攷辟瘟舊方而增減之印布中外上從之遂　命御醫臣安景昌等重加究閱叅以經驗量減　　其材料之難辦者務增其俗方之易試者仍　　諺釋其說名之曰辟瘟新方令校書館刊出　　班于八路諸邑使遐裔僻村虽氓婦子咸淂　　通解按類而施方隨變而投劑繼之以辟禳　　之法補攝之術 嗚呼 我民其庶乎 有瘳矣 我聖上仁民濟衆之意其亦至矣臣窃觀周禮醫師　　篇云四時皆有癘疾而春有痟首疾 其註曰　　癘者氣不和之疾也 盖六氣和則民自無是　　疾令我聖上仁民濟衆之意足以斡回和氣苟然則亦安　　所用是方哉 臣不勝欽頌顒望之懷略敍顚　　末而弁諸卷是歲秋七月旣望嘉善大夫行　　承政院都承旨兼守弘文館大提學藝文館　　大提學知成均館事同知　經筵春秋館事　　世子右副賓客尙瑞院正臣蔡裕後拜手稽　　首謹序