花門ᄋᆞᆫ 回紇이라 剺面ᄋᆞᆫ 剝其面皮ᄒᆞ야 示悃誠而助兵討賊ᄒᆞ야 以雪國家之恥라 狙ᄂᆞᆫ 竊聽이니 恐賊諜之聽也ᅵ라
花門이 ᄂᆞᄎᆞᆯ 사겨셔 붓그러우믈 시서지ᅌᅵ다 請ᄒᆞᄂᆞ니 @ 이 마ᄅᆞᆯ 삼가 이베 내디 말라 다ᄅᆞᆫ 사ᄅᆞ미 여ᅀᅥ드르리라
五陵ᄋᆞᆫ 獻陵 昭陵 建陵 定陵 橋陵이니 言神靈이 保佑子孫而興復也ᅵ라
슬프다 王孫ᄋᆞᆯ 삼가 疎히 ᄒᆞ디 말라 @ 다ᄉᆞᆺ 陵읫 됴ᄒᆞᆫ 氣運이 업슬 저기 업스리라