져젯 北녀긔셔 肩輿 타 와 每常 ᄉᆞ매ᄅᆞᆯ 니ᅀᅥ 아ᇇᄂᆞ니 @ 城郭ᄉ 南녀긔셔 도ᄀᆞᆯ 아ᄂᆞ며 ᄯᅩ 几ᄅᆞᆯ 비기노라
馬融이 爲大將軍西第頌ᄒᆞ니 此ᄂᆞᆫ 言諸將이 平安史亂이어ᄂᆞᆯ 賜第於京師也ᅵ라
謝安이 起於東山ᄒᆞ니 亦言當時之相ᄒᆞ다
수업시 將軍의 西ᄉ녁 지비 일며 @ 일 丞相이 ᄃᆞ외야 山東애셔 니러나놋다
此ᄂᆞᆫ 喩小人이 食祿而君子ᅵ 退藏也ᅵ라
새ᄃᆞᆯᄒᆞᆫ 甚히 ᄀᆞᅀᆞᆳ 조콰 코ᇰᄋᆡ ᄉᆞᆯ지거늘 @ 蛟龍ᄋᆞᆫ 치운 몰앳 므레 蟄藏코져 ᄒᆞ놋다
傷時干戈ᅵ 未息也ᅵ라