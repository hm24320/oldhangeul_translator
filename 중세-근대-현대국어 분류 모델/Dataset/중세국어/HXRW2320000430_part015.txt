甫ᅵ 常食餅則裂而給之者ᄂᆞᆫ 乃所以愛憐之也ᅵ라
므레 외ᄅᆞᆯ ᄠᅴ워 늘근 病ᄒᆞᆫ 나ᄅᆞᆯ 이받ᄂᆞ니 @ ᄯᅥᆨ 버혀 주믄 샤ᇰ녜 ᄉᆞ라ᇰᄒᆞ논 배니라
下功曰殿이오 上功曰最ᅵ라
言常裂餅給之ᄂᆞᆫ 所以荅信行之恭謹而亦以異殿最於諸僕夫之軰也ᅵ라
이 ᄯᅥᆨ 주므로 네의 恭謹을 對答ᄒᆞ노니 @ 足히 ᄡᅥ곰 殿最ᄅᆞᆯ 달이 호미니라
蘇耽이 井無水ᅵ어ᄂᆞᆯ 投符井中ᄒᆞᆫ대 遂有水ᄒᆞ고
貳師將軍이 拔佩刀斫山ᄒᆞᆫ대 泉이 飛出ᄒᆞ니
今信行이 能引水故로 云ᄒᆞ니라
엇뎨 方士ᄋᆡ 符呪을 조ᅀᅩ로이 너기며 @ 엇뎨 將軍의 촌 갈ᄒᆞᆯ 빌리오
行諸ᄂᆞᆫ 卽信行이라 直如筆ᄋᆞᆫ 言其可用而不邪曲也ᅵ라 崎嶇ᄂᆞᆫ 不平皃ᅵ라