銀章이 久不用故로 澁也ᅵ라
省郞이 握蘭含香故로 曰馨香이오 以粉畵之故로 曰粉署ᅵ라
甫ᅵ 以員外郞으로 不能入朝而空想官署也ᅵ니라
雲霧ᄉ 비예ᄂᆞᆫ 銀印이 보ᄆᆡ니 @ 곳다온 ᄒᆡᆫ 칠혼 마ᅀᆞᄅᆞᆫ 고앳ᄂᆞ니라
紫鸞ᄋᆞᆫ 喩鄭李之飛騰高遠ᄒᆞ고 黃雀은 甫ᅵ 自言如小雀之翶翔也ᅵ라
블근 鸞鳥ᄂᆞᆫ 遠近 업시 ᄂᆞᆯ어ᄂᆞᆯ @ 누른 새ᄂᆞᆫ 져기 ᄂᆞ로ᄆᆞᆯ 任意로 ᄒᆞ노라
上句ᄂᆞᆫ 甫ᅵ 自言不能從俗 而下句ᄂᆞᆫ 勉鄭李之立功業也ᅵ라
잇비 ᄇᆡ화 ᄂᆞᆷ 조초ᄆᆞᆯ 어그르추니 @ 明公ᄋᆞᆫ 제여곰 힘ᄡᅳ라
言鄭李之聲華ᅵ 可以夾輔王室이니 何日高步上天乎오