열 번 더위예 岷山앳 츬오ᄉᆞᆯ 닙고 @ 세 번 서리예 楚ᄉ 사ᄅᆞᄆᆡ 집 바ᇰ핫 소릴 드로라
郞官ᄋᆞᆯ 賜錦帳ᄒᆞᄂᆞ니 此ᄂᆞᆫ 言昔爲員外郞而今則久爲白頭呤也ᅵ라
錦帳애 안자 뫼ᅀᆞ오ᄆᆞᆯ 더러요니 @ 셴 머리예 이푸믈 오래 펴노라
無水而沉ᄋᆞᆯ 謂之陸沉이니 言泊没失所也ᅵ라 此ᄂᆞᆫ 言時俗이 薄惡ᄒᆞ니 나ᄂᆞᆫ 忘世而泊没也ᅵ라
淳樸호매 도라갈 時節 맛나미 어렵도소니 @ 機心ᄋᆞᆯ 니조니 무틔 沈沒호미 쉽도다
張華의 鷦鷯賦에 每食에 不過數粒이라 ᄒᆞ니 此ᄂᆞᆫ 言諸公之餽食이 過於我之分也ᅵ라
漢ᄉ 王密이 遺楊震金曰暮也애 無知라 ᄒᆞᆫ대 震曰天知地知子知我知是四知라코 遂不受ᄒᆞ니 此ᄂᆞᆫ 比諸公之淸也ᅵ라