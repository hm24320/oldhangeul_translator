此ᄂᆞᆫ 甫ᅵ 自言一瓢之飮과 三逕之居ᅵ 在山之高也ᅵ라
바ᄀᆞ로 마쇼맨 오직 세 길ᄲᅮ니니 @ 바횟 서리예 사논 ᄯᅡᄒᆞᆫ 온 層이나 ᄒᆞᆫ ᄃᆡ 잇ᄂᆞ니라
東方朔傳에 持蠡測海라ᄒᆞ니 蠡ᄂᆞᆫ 來戈反ᄒᆞ니 蚌屬이라 一云呂攴反ᄒᆞ니 瓠瓢也ᅵ라 左傳에 有酒ᅵ 如澠이라ᄒᆞ니 此ᄂᆞᆫ 言不能敵王之酒量而又受賜酒之多也ᅵ라
외오 蠡ᄅᆞᆯ 가져셔 바ᄅᆞᄅᆞᆯ 되요미로소니 @ ᄒᆞᄆᆞᆯ며 수리 澠水 ᄀᆞᆮᄒᆞ닐 브ᅀᅥ 먹노라
鴻寶ᄂᆞᆫ 道術篇名이니 淮南王이 有鴻寶秘書而不以示人ᄒᆞ더니 此ᄂᆞᆫ 甫ᅵ 望王의 無隱於甫ᄒᆞ야 使甫로 得以親近也ᅵ라