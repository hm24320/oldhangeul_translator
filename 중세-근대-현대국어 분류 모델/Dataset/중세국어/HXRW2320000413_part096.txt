爾ᄂᆞᆫ 指弟也ᅵ라 鵲噪而行人이 至ᄒᆞᄂᆞ니 弟ᅵ 不來故로 嗔烏鵲也ᅵ라 鶺鴒ᄋᆞᆫ 甫ᅵ 自喩ᅵ니 言弟ᅵ 寄書於甫也ᅵ라
너를 기들우노라 가마괴와 가치ᄅᆞᆯ 믜여ᄒᆞ다니 @ 글워ᄅᆞᆯ 더뎌 鶺鴒을 뵈돗더라
詩예 鶺鴒이 在原ᄒᆞ니 兄弟急難이라ᄒᆞ니 此ᄂᆞᆫ 皆承上兩句而言ᄒᆞ다
가짓 ᄉᆞᅀᅵ예셔 깃거 ᄂᆞ라가디 아니ᄒᆞᄂᆞ니 @ 두듥 우희 急難ᄋᆞᆯ 일즉 디내요라
此ᄂᆞᆫ 言嫌柳之礙望ᄒᆞ고 數來道之驛亭ᄒᆞ니 皆追敍也ᅵ라
ᄀᆞᄅᆞᇝ 지븨셔 ᄂᆞᆯᄋᆡᆺ 버드를 아쳗고 @ ᄇᆞᄅᆞ맷 ᄇᆡᆺ돗ᄀᆞ란 驛亭ᄋᆞᆯ 혜다라