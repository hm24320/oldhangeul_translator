攙搶ᄋᆞᆫ 妖星也ᅵ니 言掃除寇賊也ᅵ라
어느 저긔 節戮을 돌아와 @ 힘ᄡᅥ 攙搶ᄋᆞᆯ ᄡᅳ러 ᄇᆞ릴고
禮記예 儒有圭竇ᅵ라
ᄒᆞᆫ 註에 門傍애 穿墻爲竇ᅵ 如圭形也ᅵ라
雲梯ᄂᆞᆫ 攻城之具ᅵ라
漢ᄉ 酈食其說齊王ᄒᆞ야 下七十餘城ᄒᆞ니라
此ᄂᆞᆫ 甫ᅵ 言今當國亂ᄒᆞ야 不能如說客之談ᄒᆞ고 甘心於諸生之事ᄒᆞ니 嘆恨之辭也ᅵ라
此下로 至獨含情ᄋᆞᆫ 甫ᅵ 自敍ᄒᆞ다
圭 ᄀᆞᆮᄒᆞᆫ 굼긘 三千 士ᅵ 살오 @ 구룸ᄃᆞ리옌 七十 城을 降服ᄒᆡ니라 @ 齊ᄉ 說客이 아뇨ᄆᆞᆯ 붓그리고 @ 魯ᄉ 諸生 ᄀᆞᆮ호ᄆᆞᆯ ᄃᆞᆯ히 너기노라
言甫ᅵ 通門籍而爲拾遺也ᅵ라