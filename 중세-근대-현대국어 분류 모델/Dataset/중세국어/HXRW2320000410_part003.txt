親ᄒᆞᆫ 밧 사ᄅᆞ미 늙고 여위요믈 놀라ᄂᆞ니 @ 辛苦히 盜賊의 서리로셔 오라
愁思ᄂᆞᆫ 言陷賊之久에 厭聽胡笳也ᅵ라 凄凉ᄋᆞᆫ 言苑囿ᅵ 雖春이나 喪亂殘弊故로 凄凉也ᅵ라
시름ᄃᆞ왼 ᄠᅳ데 되 픗뎌 부ᄂᆞᆫ 나조히여 @ 서ᄂᆞᆯ코 슬픈 漢苑ᄉ 보미로다
暫時人ᄋᆞᆫ 閒隙之道애 遇賊則不保性命이니 是乃暫時爲人也ᅵ라
사라 도라오미 오ᄂᆞᆳ날 이리니 @ 즈르ᇝ길흐로 아니 한 ᄢᅴᆺ 사ᄅᆞ미러라
光武爲司隸校尉ᄒᆞ샤 置僚屬ᄋᆞᆯ 一如舊章ᄒᆞᆫ대 老吏曰復見□官威儀라 □고 又光武紀예 望氣者ᅵ 遙□南陽舂陵曰氣佳哉라 ᄒᆞ니 □比肅宗ᄉ(ᄉ→ᄉ皆ᄉ比ᄉ肅ᄉ宗ᄉᄉ ) □興也ᅵ라(→中興也ᅵ라 )