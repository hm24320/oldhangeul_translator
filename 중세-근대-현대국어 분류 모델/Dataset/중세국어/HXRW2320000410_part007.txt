仙仗이 丹極을 여희시니 @ 妖恠ᄅᆞ왼 벼리 玉除예 비취도다
下殿走ᄂᆞᆫ 避亂也ᅵ라 封禪書에 仙人이 好樓居ᅵ라 ᄒᆞ니 此ᄂᆞᆫ 比天子也ᅵ라
모로매 殿에 □□ ᄃᆞ롤디라 @ 됴ᄒᆞᆫ 樓에 사ᄅᆞ샤미 可티 아니ᄒᆞ니라
莊子애 堯ᅵ 徃見四子於汾水之陽이라 ᄒᆞ니 此ᄂᆞᆫ 比幸蜀ᄒᆞ다 燕將書ᄂᆞᆫ 見四卷漁陽詩註ᄒᆞ니 此ᄂᆞᆫ 比賊之不勞平也ᅵ라
자ᇝ간 汾陽애 車鴐ᄅᆞᆯ 구펴 가시고 @ 자ᇝ간 燕ᄉ 將軍의게 글워ᄅᆞᆯ ᄂᆞᆯ여 보내시니라
兵謀ᄅᆞᆯ 謂之廟略ᄋᆞᆫ 盖□於七廟之中也ᅵ니라 此ᄂᆞᆫ 言用廟略ᄒᆞ야 興復而與民更始也ᅵ라
七廟앳 謀略□ 依然ᄒᆞ니 @ 다시 萬方ᄋᆞ로 다ᄆᆞᆺᄒᆞ야 처ᅀᅥᆷ 사ᄆᆞ리로다