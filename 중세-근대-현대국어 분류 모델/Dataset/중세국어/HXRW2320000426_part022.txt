車胤이 盛螢綃囊ᄒᆞ야 照書而讀ᄒᆞ니라
甫ᅵ 言不能隨翰林之飛騰이오 止餘泣於聚螢讀書耳라
ᄯᅩ 노ᄑᆞᆫ 鳳鳥란 좃디 몯ᄒᆞ고 @ ᄒᆞᆫ갓 반되 뫼화셔 우룸곳 나맛도다
言任視春草之生이오 更不管年華之去也ᅵ라
이 生애 보ᇝ 프를 므던히 너기노니 @ 늘구메 다ᄃᆞ라 ᄒᆞ오ᅀᅡ 말와미 ᄠᅥᄃᆞᆫ니ᄃᆞᆺ 호라
嵇康이 居山陽而與阮籍等으로 爲竹林之會ᄒᆞ니 言翰林이 倘念舊與甫遊則今日悲歌ᄅᆞᆯ 宜在一聽이니라
萬一 山陽애 會集ᄒᆞ던 이ᄅᆞᆯ ᄉᆞ라ᇰ홀뎬 @ 슬픈 놀애ᄅᆞᆯ ᄒᆞᆫ 번 드로매 잇ᄂᆞ니라