宫臣忝ᄋᆞᆫ 謂拜拾遺掌供奉이라 袞職ᄋᆞᆫ 指言天子ᅵ라
늘구매 宮臣ᄋᆞᆯ 더레여 @ 어려운 제 袞職ᄋᆞᆯ 뫼ᅀᆞ오라
日馭ᄂᆞᆫ ᄒᆡ톤 술위니
謂侍肅宗於靈武ᅵ라 折檻ᄋᆞᆫ 用朱雲事ᄒᆞ니 謂諌房琯也ᅵ라
出雲臺ᄂᆞᆫ 出自雲臺而歸華州也ᅵ라
ᄆᆞᆯ 타 日馭ᄅᆞᆯ 좃고 @ 檻ᄋᆞᆯ 것고 雲臺로셔 나오라
罪 이슈메 寬恩ᄋᆞ로 오히려 사ᄅᆞ시니 @ 干戈ᅵ 마가 여디 아니ᄒᆞ얏더라
玄鳥ᄂᆞᆫ 鷰이라 莊子애 人生天地ᅵ 若白駒之過隙이니라 此ᄂᆞᆫ 時序ᅵ 수이 가ᄆᆞᆯ 니ᄅᆞ니라