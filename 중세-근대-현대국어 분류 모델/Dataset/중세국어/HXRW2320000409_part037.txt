古有人이 臨行ᄒᆞ야 㵼馬殘草於井中ᄒᆞ고 復來飮此井ᄒᆞ다가 爲殘草의 刺喉而死故로 戒之曰千里井에 不㵼剉이라 ᄒᆞ니
甫ᅵ 借言畏人於千里之道路也ᅵ라 楊雄이 作九州箴ᄒᆞ니 甫ᅵ 周流州縣而欲知風俗則見此箴也ᅵ라
사ᄅᆞᆷ 저후므란 千里ᄉ 우므레 ᄒᆞ고 @ 風俗 무로므란 九州ᄉ 箴ᄋᆞᆯ 보노라
此ᄂᆞᆫ 言戰伐이 未息也ᅵ라
사호ᄂᆞᆫ 피ᄂᆞᆫ 녜를 브터 흐르고 @ 軍兵ᄋᆡ 소리ᄂᆞᆫ 이제 니르리 뮈놋다
尸解ᄂᆞᆫ 陰君이 受尸解之法이러니 後에 死葬石子岡이어ᄂᆞᆯ 人發其棺ᄒᆞ야 但見一劔ᄒᆞ니
是ᄂᆞᆫ 登仙者ᅵ 假劔爲尸而解化也ᅵ니 言甫ᅵ 不如葛洪의 得仙也ᅵ라