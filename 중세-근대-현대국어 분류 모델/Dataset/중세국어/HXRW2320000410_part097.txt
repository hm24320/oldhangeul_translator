春草歇은 用王孫遊兮不歸事ᄒᆞ니 言未能歸故鄕也ᅵ라 暮途窮ᄋᆞᆫ 自嘆其衰老也ᅵ라
몃 ᄒᆡᄅᆞᆯ 보ᇝ 프리 이울어니오 @ 오ᄂᆞᆳ나래 나좃 길히 窮迫ᄒᆞ얘라
晉ᄉ 孫楚ᅵ 參鎭東軍事ᄒᆞ고 吳ᄉ 呂蒙이 在行伍ᅵ어ᄂᆞᆯ 孫策이 拔爲名將ᄒᆞ니 此ᄂᆞᆫ 甫ᅵ 望翰之擧用也ᅵ라
軍事애 孫楚ᄅᆞᆯ 머믈우며 @ 行伍ᄉ ᄉᆞᅀᅵ예 呂□ᄋᆞᆯ 아니라
崆峒山ᄋᆞᆫ 當吐蕃之境ᄒᆞ니 此ᄂᆞᆫ 甫欲從翰而鎭守也ᅵ라
몸 막ᄌᆞᄅᆞᆯ ᄒᆞᆫ 긴 갈 가지고 @ 將次ᄉ 崆峒山ᄋᆞᆯ 비곗고져 ᄒᆞ노라