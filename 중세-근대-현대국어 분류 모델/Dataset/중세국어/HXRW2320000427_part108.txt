西ᄉ녀그로 巴中에 諸侯ᄅᆞᆯ 뵈라 가ᄂᆞ니 @ 艱險ᄒᆞᆫ 길흘 半 거름ᄀᆞ티 너기놋다
主人은 巴中侯ᅵ라
主人은 世예 업슨 ᄌᆡ죄니 @ 先帝ᅵ 댜ᇰ샤ᇰ 特別히 眷顧ᄒᆞ더시니라
謂擢爲禁軍副將而持軍이 整肅也ᅵ라
ᄲᅡ혀내야 天軍을 돕게 ᄒᆞ신대 @ 님그ᇝ 法度ᄅᆞᆯ 崇大ᄒᆞ니라
言閬州ᅵ 嘗官於淮海而南方父老ᅵ 思其德化也ᅵ라
淮海예 ᄆᆞᆯᄀᆞᆫ ᄇᆞᄅᆞ미 나ᄂᆞ니 @ 南녁 늘근 사ᄅᆞ미 오혀려 思慕ᄒᆞ놋다
言肅宗이 再造王室에 宜擢任人才어ᄂᆞᆯ 閬州ᅵ 猶未見用也ᅵ라