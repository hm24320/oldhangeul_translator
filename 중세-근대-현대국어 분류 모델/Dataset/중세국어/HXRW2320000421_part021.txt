江左ᄉ 俊逸호ᄆᆞᆯ 기리 ᄉᆞ라ᇰᄒᆞ고 @ 鄴中ᄉ 奇怪호ᄆᆞᆯ 해 病도이 너기노라
輪扁이 謂桓公曰臣이 斲輪ᄋᆞᆯ 得之心而應之手호ᄃᆡ 臣不能以喩臣子ᅵ며 臣子ᅵ 亦不能受之於臣이니라
書에 若考ᅵ 作堂이어든 厥子ᅵ 乃弗肯堂이온 矧肯構아
此ᄂᆞᆫ 言騄驥麒麟ᄋᆞᆫ 皆有良子ᄒᆞ니 甫ᅵ 乃嘆其子之不能傳家業而廢棄也ᅵ니라
騄驥ᄂᆞᆫ 다 됴ᄒᆞᆫ ᄆᆞᆯᄃᆞᆯ히오 @ 麒麟은 됴ᄒᆞᆫ 삿기ᄅᆞᆯ 帶ᄒᆞ얏ᄂᆞ니라 @ 술윗 바회ᄅᆞᆯ ᄒᆞᆫ갓 ᄒᆞ마 ᄲᅧᄒᆞᆯ ᄲᅮ니로다 @ 터 닷가ᄃᆞᆫ 집 지ᅀᅮ믈 지즈루 이저ᄇᆞ릴가 앗기노라
王符ᅵ 隱居ᄒᆞ야 作潛夫論ᄒᆞ다
曹娥碑陰에 有黃絹幼婦外孫虀臼八字ᄒᆞ니 黃絹ᄋᆞᆫ 色絲ᅵ니 絶ᅙ 字ᅵ오 幼婦ᄂᆞᆫ 少女ᅵ니 妙ᅙ 字ᅵ오 外孫ᄋᆞᆫ 女子ᅵ니 好ᅙ 字ᅵ오 虀臼ᄂᆞᆫ 受辛이니 辭ᅙ 字ᅵ니 謂絶妙好辭也ᅵ라