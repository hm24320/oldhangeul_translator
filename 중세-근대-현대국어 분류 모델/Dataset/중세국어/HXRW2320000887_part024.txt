믈 버히며 光明 부ᄃᆞᆺ ᄒᆞ니라
여스슨 聞熏이 精明ᄒᆞ야 ᄇᆞᆯ고미 法界예 ᄀᆞᄃᆞᆨᄒᆞ야
여러 가짓 어드ᄫᅮ미 性이 能히 오디 몯ᄒᆞᆯᄊᆡ
能히 衆生을 藥叉羅刹와 鳩槃茶鬼와 毗舍遮와 富單那 等이 비록 그 겨틔 갓가ᄫᅡ도 누느로 能히 몯 보게 ᄒᆞ며
聞熏이 精明ᄒᆞ야 어드ᄫᅳᆫ ᄃᆡᆯ 비취실ᄊᆡ 能히 보디 몯ᄒᆞᄂᆞ니라
닐구븐 音性이 圓消ᄒᆞ야 觀聽을 反入ᄒᆞ야