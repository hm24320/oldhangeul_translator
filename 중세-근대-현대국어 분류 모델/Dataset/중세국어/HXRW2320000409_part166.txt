雲門은 黃帝ᄉ 樂名이라 此ᄂᆞᆫ 言以禮樂ᄋᆞ로 爲治而朋友ᅵ 以信義로 相交而無睽乖也ᅵ라
宫中에셔 聖人ᄋᆞᆫ 雲門樂ᄋᆞᆯ 奏ᄒᆞ시고 @ 天下앳 벋ᄃᆞᆯᄒᆞᆫ 다 膠漆ᄀᆞ티 사괴더니라
漢ᄉ 叔孫通이 制禮ᄒᆞ고 蕭何ᅵ 定律令ᄒᆞ니 此ᄂᆞᆫ 言開元之時예 禮樂律令이 修明ᄒᆞ야 爲大平之盛也ᅵ라
百餘 年 주ᅀᅮ메 災變티 아니ᄒᆞ야 @ 叔孫ᄋᆡ 禮樂이오 蕭何ᄋᆡ 律令이러니라
此ᄂᆞᆫ 言開元之盛에 未聞絹一匹에 直萬錢이러니 今則年荒ᄒᆞ야 物價ᅵ 湧貴而前日種穀之田이 皆爲戰場也ᅵ라
깁 ᄒᆞᆫ 피레 비디 萬錢ᄋᆞᆯ 엇뎨 드르리오 @ 穀食 시므던 바ᄐᆡ 이제ᄂᆞᆫ 피 흐르놋다