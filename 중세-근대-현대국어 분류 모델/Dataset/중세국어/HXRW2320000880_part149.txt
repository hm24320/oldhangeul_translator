境界 緣이 ᄃᆞ외야 六麤ᅵ 나니 일후미 見思惑이라
六麤ᄂᆞᆫ 智相과 相續相과 執取相과 計名字相과 起業相과 業繫苦相괘라
無明은 이 根本惑이니 中道理ᄅᆞᆯ 막ᄂᆞ니
中觀ᄋᆞᆯ 닷가 이 別惑ᄋᆞᆯ ᄒᆞ야ᄇᆞ료ᇙ 디며
見思ᄂᆞᆫ 이 枝末惑이니 眞諦理ᄅᆞᆯ 막ᄂᆞ니
空觀ᄋᆞᆯ 닷가 이 通惑ᄋᆞᆯ ᄒᆞ야ᄇᆞ료ᇙ 디니
通別惑이 업스면 眞中理 절로 顯ᄒᆞ리라
顯은 나다날씨라