白翟ᄋᆞᆫ 即白狄이라
盜賊의 城池ᄂᆞᆫ 白翟에 니ᅀᅦᆺ고 @ 사호맷 디새ᄂᆞᆫ 丹墀예 디놋다
宗臣ᄋᆞᆫ 爲時之所宗尙者ᅵ라
此ᄂᆞᆫ 言肅宗이 收京都而修寢廟ᄒᆞ시며 大臣이 受遺詔而立代宗也ᅵ라
先帝ᅵ 靈寢ᄋᆞᆯ 嚴敬ᄒᆞ시고 @ 宗臣ᄋᆞᆫ 기틴 詔命 맛도ᄆᆞᆯ 切當히 ᄒᆞ니라
恒山遼海ᄂᆞᆫ 皆思明의 窟穴이라 此ᄂᆞᆫ 言亂猶未止也ᅵ라
恒山앤 오히려 ᄆᆞᄅᆞᆯ ᄃᆞᆯ이니고 @ 遼海옌 ᄃᆞ토아 旌旗ᄅᆞᆯ 폣도다
膠漆ᄋᆞᆫ 所以爲弓者ᅵ라 歛及田家故로 爲之嘆也ᅵ라 蒺藜ᄂᆞᆫ 以鐵爲之ᄒᆞᄂᆞ니
布於戰地ᄒᆞ야 以禦敵馬者ᅵ니 言盜賊縱橫ᄒᆞ야 處處布在故로 行人이 避去也ᅵ라