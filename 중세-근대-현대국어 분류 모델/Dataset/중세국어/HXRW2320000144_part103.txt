곧 苦ᅵ며 곧 集이며 곧 滅이며 곧 道ᅵ며 곧 智며 곧 得이며
곧 檀那ᅵ며 곧 尸羅ᅵ며 곧 毗梨耶ᅵ며 곧 羼提며 곧 禪那ᅵ며 곧 鉢剌若ᅵ며 곧 波羅蜜多ᅵ며
이ᄀᆞ티 곧 怛闥阿竭이며 곧 阿羅訶와 三耶三菩ᅵ며
곧 大涅槃이며 곧 常이며 곧 樂이며 곧 我ᅵ며 곧 淨에 니르니
體 비록 變이 업스나 用이 如如ᄒᆞᆯᄊᆡ
이런ᄃᆞ로 곧 ᄆᆞᅀᆞ미 곧 法이며 곧 法이 곧 ᄆᆞᅀᆞ미라