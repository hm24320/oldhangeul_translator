漢王이 方食이어ᄂᆞᆯ 張良이 請借前箸ᄒᆞ야 以籌之ᄒᆞ니 言王掄이 陳謀於前이어든 元帥隱几而聽也ᅵ라
알ᄑᆡᆺ 籌ᄅᆞᆯ 제 해 빌어든 @ 几ᄅᆞᆯ 비겨셔 아ᄎᆞ미 ᄆᆞᆺᄃᆞ록 接見ᄒᆞ더니라
雙表ᄂᆞᆫ 墓表之石이라
下句ᄂᆞᆫ 言其死也ᅵ라
프른 돌히 믄듯 둘흘 表ᄒᆞ니 @ 치위옛 소리 ᄆᆞᄎᆞ매 後에 ᄠᅥ러디도다
甫ᅵ 言不敢以其死而廢詩篇之贈이언마ᄅᆞᆫ 但染翰而慟悼無聊耳라
글 지ᅀᅥ 주믈 어느 敢히 墜失호리오 @ 부들 무튜니 즐거운 ᄆᆞᅀᆞ미 업도다
甫ᅵ 初聞訃而哭ᄒᆞ고 今見靈櫬而再哭也ᅵ라