魯陽公이 與韓遘로 戰에 援戈揮之ᄒᆞ니 此ᄂᆞᆫ 言官軍이 棄戈而走ᄒᆞ니 雖有軍粮이라도 難分與也ᅵ라
太倉애 조ᄡᆞᄅᆞᆯ ᄂᆞᆫ화 주미 어려우니 @ ᄃᆞ토아 魯陽ᄋᆡ 戈ᄅᆞᆯ ᄇᆞ리ᄂᆞ다
胡虜ᄂᆞᆫ 앏 殿에 오ᄅᆞ고 @ 王公ᄋᆞᆫ 御河로 나가놋다
祖逖劉琨이 當晉亂ᄒᆞ야 共被而寢ᄒᆞ다가 中夜애 聞鷄鳴起舞ᄒᆞ니라 漢ᄉ 高祖ᄉ 大風歌애 云安得猛士兮守四方이라ᄒᆞ니 言當時예 亂離之禍ᅵ 有如晉時而無人이 守四方也ᅵ라
시러곰 바ᇝ中에 춤 추미 업스리아 @ 뉘 大風歌ᄅᆞᆯ ᄉᆞ라ᇰᄒᆞ리오
夜燃火曰烽이오 晝擧烟曰燧ᅵ라