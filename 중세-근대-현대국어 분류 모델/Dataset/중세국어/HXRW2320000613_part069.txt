亦應造立五色神幡燃燈續明
ᄯᅩ 五色 幡 ᄆᆡᇰᄀᆞᆯ며 燈 혀아 닛위여 ᄇᆞᆰ게 ᄒᆞ며
放諸生命散雜色華燒衆名香。
숨ᄐᆞᆫ 쥬ᇰᄉᆡᇰ 노코 雜色 고ᄌᆞᆯ 비ᄒᆞ며 일훔난 香ᄋᆞᆯ 퓌우면
病得除愈衆難解脫。
病도 덜며 厄도 버스리라
그ᄢᅴ 阿難이 救脫菩薩ᄭᅴ 묻ᄌᆞᄫᅩᄃᆡ
ᄒᆞ마 다ᄋᆞᆫ 목수미 어누 더으리ᅌᅵᆺ고
救脫菩薩이 니ᄅᆞ샤ᄃᆡ
大德아 如來 니르시논 아홉 橫死ᄅᆞᆯ 몯 듣ᄌᆞᄫᅢᆺᄂᆞᆫ다