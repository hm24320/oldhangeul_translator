大王이 宮中에 겨시ᇙ 저근 ᄇᆡ 골ᄑᆞᆫ ᄃᆞᆯ 모ᄅᆞ시며 옷 허ᄂᆞᆫ ᄃᆞᆯ 모ᄅᆞ더시니
大王하 往生偈ᄅᆞᆯ 닛디 마라 외와 ᄃᆞᆮ니쇼셔 이 偈ᄅᆞᆯ 외오시면 골ᄑᆞᆫ ᄇᆡ도 브르며 헌 옷도 암ᄀᆞᆯ리ᅌᅵ다 ᄒᆞ고 往生偈ᄅᆞᆯ ᄉᆞᆯᄫᅩᄃᆡ
願往生 願往生 願在彌陀會中坐 手執香花常供養
願往生 願往生 願生極樂見彌陀 獲蒙摩頂受記莂 願往生 願往生 往生極樂蓮花生 自他一時成佛道