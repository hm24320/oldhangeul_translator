北庭이 壯士ᄅᆞᆯ 보내니 @ 貔處 ᄀᆞᆮᄒᆞᆫ 사ᄅᆞᄆᆡ 數ᅵ 더욱 하도다
今若何ᄂᆞᆫ 望其必勝而憂之之辭ᅵ라
ᄂᆞᆯ나ᄆᆞᆫ 녜브터 對敵ᄒᆞ리 업스니 @ 邊隅ᄂᆞᆫ 이제 엇더ᄒᆞᆯ고
白馬ᄂᆞᆫ 見洗兵馬詩註ᄒᆞ니 指宼盜ᄒᆞ니라 下句ᄂᆞᆫ 言待賜斧銊而後에 徃征也ᅵ라
妖恠ᄅᆞ왼 氣運이 ᄒᆡᆫ ᄆᆞᄅᆞᆯ ᄢᅳ롓ᄂᆞ니 @ 元帥ᄂᆞᆫ 그림 그린 戈ᄅᆞᆯ 기들우놋다
此ᄂᆞᆫ 言當以討吐蕃ᄋᆞ로 爲急이니라
鄴城ᄉ 아래ᄅᆞᆯ 守ᄒᆞ얫디 말오 @ 遼海ᄉ 믌겨레 고래ᄅᆞᆯ 버횰디어다