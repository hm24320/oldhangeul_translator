長纓ᄋᆞᆫ 冠冕之飾이니 言元結이 不苟慕功名也ᅵ라
正ᄒᆞᆫ 사ᄅᆞᄆᆡ ᄠᅳ든 @ 긴 긴ᄒᆞᆯ ᄂᆞᆯ요ᄆᆞᆯ 苟且히 아니호ᄆᆞᆯ 알와라
上句ᄂᆞᆫ 喩其高風ᄒᆞ고 下句ᄂᆞᆫ 言居寵思危ᄒᆞ니 之子ᄂᆞᆫ 指元ᄒᆞ다
서늘ᄒᆞᆫ ᄇᆞᄅᆞ미 南岳을 뮈우ᄂᆞ니 @ 이 소니 榮寵애 놀라ᄂᆞᆫ ᄃᆞᆺᄒᆞ도다
元結詩예 有棄官刺舩之語ᄒᆞ다 言寵受金印之大而顔色이 沮喪不矜ᄒᆞ니 可見其不苟功名之心이로다
ᄂᆞᆺ비츤 金印이 쿠메 沮喪ᄒᆞ고 @ 興心은 滄溟이 ᄆᆞᆯ고ᄆᆞᆯ 머겟도다
長卿은 司馬相如의 字ᅵ니 有消渴病ᄒᆞ니라