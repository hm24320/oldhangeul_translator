養由基去柳葉百步而射之호ᄃᆡ 百發百中ᄒᆞ니 此ᄂᆞᆫ 言勤의 自知其才能也ᅵ라 暫蹶霜蹄ᄂᆞᆫ 喩勤의 落第未足爲失也ᅵ라
녜 버듨닙 들오소ᄆᆞᆫ 진실로 스싀로 아ᄂᆞ니 @ 잠ᄭᅡᆫ 霜蹄ᅵ 업더듀ᄆᆞᆫ 過失이 아니니라
此ᄂᆞᆫ 言他日에 見擢英秀ᄂᆞᆫ 非難取也ᅵ니 汝有如鵬鳥ᄋᆡ 排擊風雲之毛質也ᅵ라
偶然히 英秀 ᄀᆞᆯᄒᆡ요ᄆᆞᆯ 어려이 얻디 아니ᄒᆞ리니 @ 모로매 이 ᄇᆞᄅᆞᄆᆞᆯ 헤이즐 毛質이 잇ᄂᆞ니라
江奄謂郭鞏曰 子之咳唾ᅵ 成珠玉ᅵ라ᄒᆞ니 此ᄂᆞᆫ 美勤의 成文ᅵ 如珠玉ᄒᆞ고 甫ᅵ 自恨其頭白也ᅵ라
네 모매ᄂᆞᆫ ᄒᆞ마 바ᄐᆞᆫ 추미 구슬 ᄃᆞ외요ᄆᆞᆯ 보앳거니와 @ 네 아자비는 어느 말ᄆᆡ로 머리터리 옷 ᄀᆞᄐᆞ리오