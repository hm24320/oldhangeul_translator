此ᄂᆞᆫ 亦言白之不可忘也ᅵ라
嘉樹 닐온 左傳을 다시 ᄎᆞᄌᆞ며 @ 角弓ᄉ 詩篇ᄋᆞᆯ 닛디 아니ᄒᆞ노라
裋ᄂᆞᆫ 音竪ᄒᆞ니 僮竪의 所著布長襦也ᅵ라
還丹ᄋᆞᆫ 九轉丹이니 服之長生ᄒᆞᄂᆞ니라
日月遲ᄂᆞᆫ 遲筵日月而未成也ᅵ라
뎌른 누비예ᄂᆞᆫ ᄇᆞᄅᆞᆷ과 서리와 들오 @ 還丹藥 ᄆᆡᇰᄀᆞ로맨 날ᄃᆞ리 더듸도다
王子猷ᅵ 乘興ᄒᆞ야 訪戴逵ᄒᆞ니라
龐公이 隱鹿門山ᄒᆞ니 甫ᅵ 言無因乘興而去호니 徒有與白으로 隱居之約而已로다
興 토ᄆᆞᆯ 因ᄒᆞ야 가디 몯호니 @ ᄒᆞᆫ갓 鹿門엣 期約이 이실 ᄲᅮ니로다