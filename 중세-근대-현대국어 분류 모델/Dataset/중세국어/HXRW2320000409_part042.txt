다ᄅᆞᆫ ᄀᆞ올 와셔 나ᄃᆞ리 虛히 가ᄆᆞᆯ 놀라고 @ 同心ᄒᆞᆫ 사ᄅᆞᄆᆞᆯ 자밧다가 노호ᄆᆞᆯ 앗기노라
鷁ᄋᆞᆫ 大鳥ᅵ니 畫舩首ᄒᆞ야 以驚水神ᄒᆞᄂᆞ니라 展轉ᄋᆞᆫ 卧不安이라
蹉跎히 長常 ᄇᆡᄅᆞᆯ ᄠᅴ우고 @ 展轉ᄒᆞ야셔 ᄌᆞ조 ᄃᆞᆯᄀᆡ 소릴 듣노라
嶷嶷ᄋᆞᆫ 高也ᅵ라 瑚璉ᄋᆞᆫ 宗廟애 盛黍稷器니 貴重而華羙者ᅵ라
李廣傳에 桃李不言호ᄃᆡ 下自成蹊라 ᄒᆞ니 以喻權貴之門에 人自趍歸ᄒᆞ니 兩句ᄂᆞᆫ 皆指羣公而言ᄒᆞ다
嶷嶷ᄒᆞ야 瑚璉ᄉ 그릇 ᄀᆞᆮ고 @ 隂隂ᄒᆞᆫ 桃李옛 길히로다
莊子애 鮒在車轍曰吾ᅵ 得斗水ᅵ면 可以活矣라 ᄒᆞ다
苦輕齎ᄂᆞᆫ 甫ᅵ 言爲容애 久費時日ᄒᆞ야 苦於食物之輕小也ᅵ라 此ᄂᆞᆫ 皆望群公之周救也ᅵ라