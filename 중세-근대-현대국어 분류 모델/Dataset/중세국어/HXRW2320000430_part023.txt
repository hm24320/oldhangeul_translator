培塿ᄂᆞᆫ 小土山也ᅵ라 言王生之拜太守ᅵ 仰如高山ᄒᆞ니 其餘人이 眞若小山也ᅵ라
王生이 일 일즉 顔色ᄋᆞᆯ 절ᄒᆞ니 @ 노ᄑᆞᆫ 묏 밧근 다 효근 뫼히로다
羲氏和氏ᄂᆞᆫ 主曆象之官者ᅵ라
이 사ᄅᆞᄆᆞᆯ ᄡᅥ 羲和ᄅᆞᆯ ᄒᆡ면 하ᄂᆞᆯ히 爲ᄒᆞ야 일오 @ ᄡᅥ 水土ᄅᆞᆯ 平ᄒᆡ오면 ᄯᅡ히 爲ᄒᆞ야 둗거우리로다
言季友ᅵ 可以論道經邦而今則阻滯於江湖ᅵ오 李勉ᄋᆞᆫ 可爲疑丞之任而天子ᄉ 前後에 曠闕其位也ᅵ라
王也ᄂᆞᆫ 道理ᄅᆞᆯ 議論ᄒᆞ리어ᄂᆞᆯ 江湖애 버ᇰ으러 잇고 @ 李也ᄂᆞᆫ 前疑 後丞ᄉ 벼슬홀디어ᄂᆞᆯ 앏뒤히 뷔엿도다