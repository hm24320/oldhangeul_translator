言詞源이 壯健ᄒᆞ야 可以衝激三峽之水ᄒᆞ야 使之倒流也ᅵ라 王羲之筆陣圖애 紙者ᄂᆞᆫ 陣也ᅵ오 筆者ᄂᆞᆫ 城池也ᅵ오 本領者ᄂᆞᆫ 將軍也ᅵ라ᄒᆞ니 此ᄂᆞᆫ 言用筆之快利也ᅵ라
긄 ᄎᆞᆯᄒᆞᆫ 三峽 므를 갓고로 흘리리오 @ 붇 陣ᄋᆞᆫ ᄒᆞ올로 즈믄 [!사,사]ᄅᆞᄆᆡ 軍ᄋᆞᆯ ᄡᅳ러 ᄇᆞ리리로다
射策ᄋᆞᆫ 對策이 有中否ᄒᆞᆯᄉᆡ 取譬於射也ᅵ라
이제 나히 아야라 열여닐구비니 @ 君門에 와 射策ᄒᆞ야 第一을 期望ᄒᆞ놋다