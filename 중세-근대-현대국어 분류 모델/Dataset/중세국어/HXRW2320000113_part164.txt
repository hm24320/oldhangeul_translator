三四 句ᄂᆞᆫ 眞과 妄과ᄅᆞᆯ 取ᄒᆞ며 ᄇᆞ료매 븓디 아니ᄒᆞᆫ 思議 몯ᄒᆞᆯ 境界라
取ᄒᆞ며 捨ᄒᆞ논 ᄆᆞᅀᆞ미 工巧ᄒᆞ며 거츠로미 이ᄂᆞ니
眞과 妄괘 性이 다ᄅᆞ디 아니ᄒᆞᆫ ᄃᆞᆯ 모로매 아로리라
半滅ᄒᆞ며 半生ᄋᆞ로 至極ᄒᆞᆫ 道ᄅᆞᆯ 닷ᄀᆞ면
남긔 올아 蓮ᄉ곳 ᄇᆞ라미 도ᄅᆞ혀 ᄀᆞᆮᄒᆞ리라
半滅半生이라 호ᄆᆞᆫ
몰랫ᄂᆞᆫ ᄢᅴ 煩惱ᅵ 나ᄆᆞᆯ 보디 몯ᄒᆞ며
智慧ᅵ 滅호ᄆᆞᆯ 보디 몯ᄒᆞ고
안 ᄢᅴ 智慧 나ᄆᆞᆯ 보디 몯ᄒᆞ며
煩惱ᅵ 滅호ᄆᆞᆯ 보디 몯ᄒᆞᆯ시니
ᄒᆞ다가 모ᄅᆞᆫ ᄢᅴ 煩惱ᅵ 나고 智慧ᅵ 滅ᄒᆞ며