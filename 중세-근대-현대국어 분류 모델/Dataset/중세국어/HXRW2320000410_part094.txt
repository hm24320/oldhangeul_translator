此ᄂᆞᆫ 美收復之功ᄒᆞ니 日月이 特低於秦樹ᅵ오 □□이 獨繞於漢宮也ᅵ라
日月이 秦樹에 ᄂᆞᄌᆞᆨᄒᆞ얫고 @ 乾坤이 漢宮에 횟돌앳도다
此ᄂᆞᆫ 言胡人이 愁翰之攻逐而敗北ᄒᆞ며 宛國이 畏翰之威ᄒᆞ야 來獻馬也ᅵ니 皆美之之辭ᅵ라
되 사ᄅᆞ미 ᄧᅩ츄믈 시름ᄒᆞᄂᆞ니 @ 大宛ᄉ ᄆᆞ리 ᄯᅩ 東녀그로 조차 오놋다
此ᄂᆞᆫ 言翰이 出則鎭邊遠ᄒᆞ곡 入則受寵遇也ᅵ라
命을 受ᄒᆞ야 ᄀᆞᅀᅢᆺ 몰애 먼 ᄃᆡ 가고 @ 도라와 님금 돗긔 ᄒᆞᆫᄃᆡ 아ᇇ놋다
衛懿公이 好鶴ᄒᆞ니 鶴有乗軒者ᄒᆞ니라
文王이 將出獵에 卜之ᄒᆞ니 曰所獲이 非熊非羆라 ᄒᆞ야ᄂᆞᆯ 遇太公ᄒᆞ야 載來ᄒᆞ니 此ᄂᆞᆫ 言翰之貴寵이 如軒鶴太公也ᅵ라