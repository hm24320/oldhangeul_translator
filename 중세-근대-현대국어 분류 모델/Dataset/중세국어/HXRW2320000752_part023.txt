샹녜 參禪ᄒᆞ노라 ᄒᆞᄂᆞᆫ 사ᄅᆞ미 祖師 니ᄅᆞ샨 方便이 올ᄒᆞ시니라 ᄒᆞ야 몰라 受苦로이 方便 가지고 ᄇᆞ리디 몯ᄒᆞ야 ᄃᆞᆫ니논 디 이 ᄀᆞᆮᄒᆞ니
眞實ᄉ 뿌텨 祖師냇 玄妙ᄒᆞᆫ 宗旨ᄂᆞᆫ ᄌᆞ걔내도 몰라시니 어느 衆生이 알리오 그리 모ᄅᆞᆯ 거ᄉᆞᆯ 아로려 ᄒᆞ야
祖師내 아다 니ᄅᆞ샨 마ᄅᆞᆯ 世間애 아ᄂᆞᆫ 것 아ᄃᆞᆺ ᄒᆞᆯ 거신가 ᄒᆞ야 功夫ᄅᆞᆯ 드리면 百刦 天生애 彌勒이 나샤도 젼혀 아디 몯ᄒᆞ리라
뎌 곧 «뎌 고든 見性ᄒᆞᆫ 고디라» 千聖 밧긔 소ᄂᆞᆯ ᄀᆞ리티고 내ᄃᆞᄅᆞ니
길ᄒᆞᆯ 回互ᄒᆞ논 디라 븘 가온ᄃᆡᆺ ᄉᆈ라 ᄒᆞ얌직ᄒᆞ다 «程 一本作途 撒 妾葛切 手擊也
千聖ᄉ 綣䙡예 «綣䙡ᄂᆞᆫ 옷 너ᄂᆞᆫ 䙡ᅵ트렛 거시라» 안ᄯᅵ 아니ᄒᆞ고
이 고대 와 «이 고ᄃᆞᆫ 衆生 잇ᄂᆞᆫ ᄯᅡ히라» ᄃᆞᆮ니놋다 브즈러니 勤心ᄒᆞ야 受苦로왼 일 ᄒᆞ야