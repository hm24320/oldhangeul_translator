將軍牙旗ᄅᆞᆯ 立於元帥帳前故로 謂之牙帳也ᅵ라
近赤霄ᄂᆞᆫ 言西山三城防戎之高也ᅵ라
니ᄅᆞ거ᄂᆞᆯ 드로니 그딋 牙旗와 帳괘 @ ᄀᆞᅀᆞᆯ 防戌ᄒᆞ노라 하ᄂᆞᆯ해 갓가이 갯도다
雪嶺繩橋ᅵ 在蜀ᄒᆞ니라
즈믄 雪嶺을 아래로 臨ᄒᆞ고 @ 五繩橋ᄅᆞᆯ 도로 졧도다
晏朝ᄂᆞᆫ 謂日晏坐朝ᅵ니 言無事也ᅵ라
海內ᅵ 오래 戎服ᄋᆞᆯ 니벳더니 @ 京師ᅵ 이제 늣거ᅀᅡ 朝會ᄒᆞ놋다