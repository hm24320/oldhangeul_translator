寓ᄂᆞᆫ 與宇로 同ᄒᆞ다 言東西京이 皆元帥府而天下ᅵ 皆用兵也ᅵ라
兩都애 幕府ᄅᆞᆯ 여러시며 @ 萬寓에 軍麾ᅵ 고잿도다
月支ᄂᆞᆫ 指吐蕃ᄒᆞ니 時方逆亂故로 和風이 避之也ᅵ라
南海예ᄂᆞᆫ 銅柱ᄉ ᄯᅡ히 凋殘ᄒᆞ고 @ 東녁 ᄇᆞᄅᆞᄆᆞᆫ 月支ᄉ 녀글 避ᄒᆞ놋다
烏鵲이 噪而行人이 至ᄒᆞᄂᆞ니 音書ᅵ 不來故로 爲之恨也ᅵ라 熊羆ᄂᆞᆫ 夔峽所有ᅵ라
音信으란 가마괴와 가치ᄅᆞᆯ 츠기 너기고 @ 怒ᄒᆞ야 우르ᄂᆞ니란 熊罷ᄅᆞᆯ 怪異히 너기노라
分詩興은 言勞於稼穡ᄒᆞ야 不專爲詩也ᅵ라
녀름지ᅀᅵ예 글 지ᅀᅳᆯ 興이 ᄂᆞᆫ횃ᄂᆞ니 @ 柴荊으란 이 ᄯᅡ햇 맛다ᇰ호ᄆᆞᆯ ᄇᆡ화 ᄒᆞ노라