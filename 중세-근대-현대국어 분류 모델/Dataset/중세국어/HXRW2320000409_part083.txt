深入ᄋᆞᆫ 河北節度使李光弼이 深入賊境而攻伐也ᅵ라 望匪他ᄂᆞᆫ 爲望收復也ᅵ라
百萬軍士ᅵ 기피 드러가ᄆᆞᆯ 傳說ᄒᆞᄂᆞ니 @ 寰區의 ᄇᆞ라오ᄆᆞᆫ 녀ᄂᆞᆺ 일 아니니라
司徒ᄂᆞᆫ 即李光弼이라
司徒ᅵ 燕趙로 ᄂᆞ려가ᄂᆞ니 @ 녯 山河ᄅᆞᆯ 아ᅀᆞ리로다
幷州ᄂᆞᆫ 大原이니 時예 尙書王思禮爲師ᅵ라
니ᄅᆞ거ᄂᆞᆯ 드로니 幷州ᄉ 鎭에 @ 尙書의 訓鍊ᄒᆞᆫ 軍士ᅵ 整齊토다
薊北은 安史의 巢穴이라 當日ᄋᆞᆫ 猶言今日이라 關西ᄂᆞᆫ 指長安ᄒᆞ다