漢ᄉ 范史雲이 爲萊蕪長이어ᄂᆞᆯ 民이 歌曰甑中生塵은 范史雲이라ᄒᆞ니 言裴之淸貧也ᅵ라
子賤이 爲單父宰ᄒᆞ야 彈琴而治ᄒᆞ니 言裴之不勞而治化也ᅵ라
드트른 萊蕪縣ᄉ 실의 ᄀᆞᄃᆞᆨᄒᆞ고 @ 堂앤 單父의 거믄괴 빗 노햇도다
鄧攸ᅵ 守吳郡ᄒᆞ야 載米之郡ᄒᆞ야 唯飮吳水ᄒᆞ니라
不偸金은 用直不疑同舍郞ᄋᆡ 誤持金事ᄒᆞ니 皆言裴之廉潔ᄒᆞ다
사ᄅᆞ미 다 믈만 먹논 고ᄃᆞᆯ 아ᄂᆞ니 @ 그듸냇 무ᄅᆞᆫ 金을 일벗디 아니ᄒᆞ리라
鄒陽이 被讒ᄒᆞ야 從獄中上書ᄒᆞ니 言裴之陳其非罪也ᅵ라
秦ᄉ 咸陽宮에 有方鏡이 照見人의 心膽ᄒᆞ더니 言袁判官之能察其寃也ᅵ라