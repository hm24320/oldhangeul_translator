騷ᄂᆞᆫ 離騷ᅵ오 雅ᄂᆞᆫ 大小雅ᅵ라 哲匠ᄋᆞᆫ 謂能作詩者ᅵ라
잇ᄂᆞᆫ ᄌᆡ죄 騷雅ᄅᆞᆯ 니ᅀᅳ니 @ 智慧ᄅᆞ왼 匠도 엇게ᄅᆞᆯ ᄀᆞᆲ디 몯ᄒᆞ리로다
公이 楊雄司 馬相如의 後에 나나 @ 일후믄 日月와 다ᄆᆞᆺ ᄃᆞᆯ옛도다
ᄒᆞᆫᄃᆡ 노던 英俊ᄒᆞᆫ 사ᄅᆞ미 @ 해 輔佐ᄒᆞᄂᆞᆫ 權柄ᄋᆞᆯ 자ᄇᆞ니라
此ᄂᆞᆫ 言趙彦昭의 才名之高ᅵ 超越玉價ᄒᆞ고 郭振ᄋᆞᆫ 起跡於通泉尉而終至爲相也ᅵ라
彦昭ᄂᆞᆫ 玉ᄉ 갑시라와 넘고 郭振ᄋᆞᆫ 通泉ᄋᆞ로셔 니러나니라
索靖의 書勢ᅵ 婉若銀鉤ᅵ니라 此ᄂᆞᆫ 言子昻屋壁에 有趙郭諸公의 題詩ᄒᆞ니 其字ᅵ 如銀鉤也ᅵ라