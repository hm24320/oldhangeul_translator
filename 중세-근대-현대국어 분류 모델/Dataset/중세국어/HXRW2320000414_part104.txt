劫ᄋᆞᆫ 世也ᅵ라 此臺ᄂᆞᆫ 滕王所造ᅵ라
먼 劫에 王ᄋᆞᆯ 因ᄒᆞ야 지ᅀᅳ니 @ 平ᄒᆞᆫ 臺예 녜 노로ᄆᆞᆯ 묻노라
此臺예 必有滕王ᄉ 文書遺迹이로다 滕王이 爲刺史於此故로 以比中牟令魯恭ᄒᆞ니라
빗난 구루믄 蕭史ᅵ 머므렛고 @ 글웘 字ᄂᆞᆫ 魯恭이 머믈워두도다
上句ᄂᆞᆫ 言臺高ᄒᆞ야 可以上通仙居ᅵ라 十洲ᄂᆞᆫ 海中仙境이니 祖洲瀛洲元洲炎洲長洲鳳獜洲聚屋洲流洲生洲充洲ᅵ니 言此臺觀이 於乾坤之間애 可比十洲也ᅵ라
宮關엔 여러 帝ᄉ 거긔 ᄉᆞᄆᆞ차 가리로소니 @ 乾坤앤 十洲에 가리로다