玄圃ᄂᆞᆫ 神仙所居ᅵ니 比朝廷ᄒᆞ다 具茨ᄂᆞᆫ 山名이니 至道之人大隗居焉ᄒᆞ니라
此ᄂᆞᆫ 甫ᅵ 言我不必陪侍朝列이어니와 王君이 須超然待賢者而用之也ᅵ니라
구틔여 玄圃애 뫼ᅀᆞᆸ디 몯ᄒᆞ나 @ 超然히 具茨앳 어딘 사ᄅᆞᄆᆞᆯ 待接ᄒᆞ시고라
兵者ᅵ 凶器故로 云凶兵이라 鑄劔戟爲農器ᄂᆞᆫ 欲偃武也ᅵ라
漢文이 集上書囊ᄒᆞ야 爲殿帷ᄒᆞ니 此ᄂᆞᆫ 欲崇經術也ᅵ라
凶ᄒᆞᆫ 兵 잠개로 農器ᄅᆞᆯ 디오 @ 講論ᄒᆞ시논 殿에 글월로 ᄆᆡᆼᄀᆞ론 帳ᄋᆞᆯ 펴고라
高難測은 譏廟堂之上애 無良策也ᅵ라 實在玆ᄂᆞᆫ 言天子之憂ᅵ 在偃武修文也ᅵ라