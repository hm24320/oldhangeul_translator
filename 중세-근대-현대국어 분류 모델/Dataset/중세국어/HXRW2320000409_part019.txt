差池ᄂᆞᆫ 不齊皃ᅵ오 合沓ᄋᆞᆫ 相繼皃ᅵ라 此ᄂᆞᆫ 譏當時濫進者ᅵ 多也ᅵ라 此下로 至不假媒ᄂᆞᆫ 論當世事ᄒᆞ다
差池히 組冕ᄋᆞᆯ ᄂᆞᆫ화 @ 니ᅀᅥ 다봇 서리예셔 니러나ᄂᆞ니 @ 구틔여 伊尹 周公ᄉ 地位예 @ 다 屈原 宋玉ᄋᆡ ᄌᆡ죄 오ᄅᆞᄂᆞᆫ 줄 아니로다
和異域ᄋᆞᆫ 言與回紇로 和親也ᅵ라 坼中台ᄂᆞᆫ 晉時예 中台坼而張華誅ᄒᆞ니 比房琯이 得罪也ᅵ라
漢庭이 異域과 和親ᄒᆞ니 @ 晉ᄉ 史記옌 中台ᄉ 벼리 ᄠᅥ디도다
此ᄂᆞᆫ 言夷夏和親이 乃覇道의 尋常之體오 宗臣이 不敢直言時事호미 國之災也ᅵ라
覇業엣 샹녯 體니 @ 宗臣의 아쳐러 기ᅀᅲ미 災害니라