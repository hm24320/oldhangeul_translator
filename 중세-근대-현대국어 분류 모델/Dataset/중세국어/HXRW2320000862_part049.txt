住티 아니호ᄆᆞᆫ 곧 種種앳 로ᇰ담 말ᄉᆞᇝ 相ᄋᆞᆯ 取티 아니ᄒᆞᆫ 젼ᄎᆡ라
二取相 여희요ᄆᆞᆫ 곧 이 照와 照ᄒᆞ리왜 寂滅호미니
智ᅵ 眞如와 平等 平等ᄒᆞ야 다 能取와 所取왓 相ᄋᆞᆯ 여흰 젼ᄎᆡ라
뎌 文이 비록 見道애 븓들이나
理ᄅᆞᆯ 證ᄒᆞ논 ᄠᅳ든 十地ᅵ 달옴 업스니라
詰難호ᄃᆡ 이 偈ᄂᆞᆫ 이 初地 入心 見道位 中엣 偈오
이젯 經ᄉ 이 位ᄂᆞᆫ 十地ᅵ通ᅵᄒᆞ고 修習位ᄅᆞᆯ 兼ᄒᆞ야 뫼화 ᄒᆞᆫ 位ᄅᆞᆯ 사ᄆᆞ니
엇뎨 츼여 이 偈로 經을 사기뇨 ᄒᆞᆯᄉᆡ
對答호ᄃᆡ 뎌 文이 비록 見道애 브툼ᄃᆞᆯ히라
ᄯᅩ 어루 凡夫와 ᄀᆞᆮ디 아니ᄒᆞᆯᄉᆡ 니ᄅᆞ샤ᄃᆡ 샤ᇰ녜 覺이오
地前과 ᄀᆞᆮ디 아니ᄒᆞᆯᄉᆡ 니ᄅᆞ샤ᄃᆡ 住티 아니호미라