局促은 不伸也ᅵ라
머므러셔 사라 여희요ᄆᆞᆯ 슬코 @ 局促히 一世예 늘것노라
季札이 聞唐之歌曰其有陶唐氏之遺民이로다
此ᄂᆞᆫ 言亂離之後에 盛時舊俗이 尙存也ᅵ라
光武ᅵ 承王莽篡竊而遂建中興之業ᄒᆞ니 肅宗이 亦猶是也ᅵ라
陶唐ᄉ 기튼 百姓을 놀애 브르고 @ 後漢애 여러 帝ᅵ ᄀᆞ라셔 겨시도다
甫ᅵ 自恨無輔君匡復之才ᄒᆞ야 欲往山林也ᅵ라
고티며 興復홀 資質 업수ᄆᆞᆯ 슬노니 @ 일로브터 나가고져 ᄒᆞ노라