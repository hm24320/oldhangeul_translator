迷適越ᄋᆞᆫ 借用莊子之語ᄒᆞ니 言欲離蘷州而下荊楚ᄅᆞᆯ 未能也ᅵ라
睢水ᅵ 在宋州ᄒᆞ니 其處人이 能織藻繪ᄒᆞᄂᆞ니 甫ᅵ 少日所逰故로 思之也ᅵ라
衣冠ᄋᆞ로 越에 가ᄆᆞᆯ 迷亂호니 @ 빗난 繪彩ᄅᆞᆯ 睢水에 노던 저글 ᄉᆞ라ᇰᄒᆞ노라
賞月ᄋᆞᆫ 言時景ᄒᆞ고 傾陽ᄋᆞᆫ 寓意戀君ᄒᆞ니라
ᄃᆞᄅᆞᆯ 賞翫ᄒᆞ야 ᄀᆞᅀᆞᆳ 桂樹ᄅᆞᆯ 맛고 @ ᄒᆡ예 기우료ᄆᆞᆯ 이스렛 蔡花ᄅᆞᆯ 좃노라
太庭氏ᄂᆞᆫ 淳朴之世也ᅵ라
京ᄋᆞᆫ 古丘ᅵ오 觀ᄋᆞᆫ 如闕形ᄒᆞ니 古者애 戮罪人ᄒᆞ야 積尸ᄒᆞ고 封土其上ᄒᆞ야 以爲京觀ᄒᆞ더니
此ᄂᆞᆫ 言當誅討叛亂而時世ᅵ 返於淳朴也ᅵ라
太庭 時節ᄀᆞ티 ᄆᆞᄎᆞ매 淳朴호매 도라가리니 @ 京觀애 ᄯᅩ 주거믈 업티리로다