그러나 衆生이 나며 智慧ᄉ 누니 업순디라
반ᄃᆞ기 善知識의 여러 뵈요ᄆᆞᆯ 假借ᄒᆞᆯ 거실ᄉᆡ
善友를 親近ᄒᆞᅀᆞ와 恭敬ᄒᆞ야 셤교ᄆᆞᆯ 부텨ᄀᆞᆮ티 ᄒᆞᅀᆞ오ᄃᆡ
몸과 목수ᄆᆞᆯ 앗기디 마라
한 疑心ᄆᆞᆯ 묻ᄌᆞ와 決斷ᄒᆞ며
몬져 모로미 念念에 自三寶ᄅᆞᆯ 歸依ᄒᆞ며
自衆生ᄋᆞᆯ 濟度홀디어다
上明正因ᄒᆞ시고 此明正緣ᄒᆞ시니라
善知識은 善能知眞識妄ᄒᆞ시며 知病識藥ᄒᆞ실ᄉᆡ
涅槃에 爲具足因緣ᅵ시며
法句에 爲無量功德 等ᅵ시니라 ᄒᆞ시며