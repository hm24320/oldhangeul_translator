慧學者ᄂᆞᆫ 擇法觀空故로 有遣蕩之功ᅵ어니와
此人ᄂᆞᆫ 絶一塵而作對ᅵ이니 何勞遣蕩之攻ᅵ며
無一念而生情ᅵ어니 豈假忘緣之力ᅵ리오 ᄒᆞ다
法이 本來 ᄆᆡ욤 업거니 엇뎌 글오ᄆᆞᆯ ᄡᅳ며
法이 本來 더럽디 아니커니 엇뎌 시수ᄆᆞᆯ ᄡᅳ리오
此ᄂᆞᆫ 重明本解脫本淸淨ᄒᆞ샷다
衆生心 ᄇᆞ료ᄆᆞᆯ ᄡᅳ디 말고
오직 自性을 더러이디 마롤디이다
正法을 求호미 이 邪法ᅵ니라