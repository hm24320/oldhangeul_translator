山不在高ᅵ나 有仙則名ᄒᆞ고 水不在深이나 在龍則靈ᄒᆞᄂᆞ니
斯是陋室에 唯吾德馨이라 苔痕은 上階綠이오 草色은 入簾靑이라
談笑有鴻儒ᅵ오 往來無白丁이라
可以調素琴閱金經ᄒᆞ니 無絲竹之亂耳ᄒᆞ고 無案牘之勞形이로다
南陽諸葛廬와 西蜀子雲亭을 孔子云何陋之有 ᄒᆞ시니라
洞房花燭三更인ᄌᆡ 窈窕傾城玉人을 맛나
이리 보고 져리 보고 다시 보고 고쳐 보니
時年은 二八이오 顔色은 桃花ᅵ로다
黃金釵白苧衫의 明眸를 흘이 ᄯᅳ고 半開笑ᄒᆞ난 양이오로다
ᄂᆡ 思郞이로다 그 밧긔 吟詠歌聲과 衾裡巧態야 일너 무ᄉᆞᆷᄒᆞ리
뉘라셔 范惡父를 智慧 잇ᄃᆞ 이르던고
沛上에 天子氣를 判然이 아란마은 鴻門宴 칼춤의 擧玉瑛은 무ᄉᆞᆷ 일고
不成功疽發背死ᄒᆞᆫ들 뉘 ᄐᆞ시라 ᄒᆞ리오