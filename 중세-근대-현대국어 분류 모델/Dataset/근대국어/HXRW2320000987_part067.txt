體同太虛 本寂ᄒᆞ니 是甚麽로 方便삼아 다른 商量 ᄂᆡ디 말고
展轉이 擧覺ᄒᆞ면 百千方便 億萬說話 語黙動靜 二邊上의 이고 즤ᄂᆞᆫ 쓸 ᄃᆡ 업ᄂᆡ
寸步閒도 여읨 업시 惶惶不昧 擧覺ᄒᆞ되
드ᄂᆞᆫ 者를 되 드오면 이 무삼 道理런고
無去無來亦無住라
取也不得捨也不得 不在身內 不在身外 當處現前 昭昭ᄒᆞ나
廓落太虛의 起淸風 相耶아 無相耶아 念念不昧是甚麽오
行住坐臥語黙動靜 行也坐也 同運ᄒᆞ며 去也來也 여읨 업ᄂᆡ
一念現前 圓明道理 前念後念 頓斷ᄒᆞ고 衆生諸佛 增減업ᄂᆡ