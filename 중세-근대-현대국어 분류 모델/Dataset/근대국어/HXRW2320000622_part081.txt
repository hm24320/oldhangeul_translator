道애 게이ᄅᆞᆫ 사ᄅᆞᄆᆞᆫ 常例 後ᄅᆞᆯ ᄇᆞ라ᄂᆞ니
이ᄂᆞᆫ 저롤 ᄇᆞ라ᄂᆞᆫ 사ᄅᆞ미니라
望後ᄂᆞᆫ 細則 今日 後日ᅵ오
麤則今身後身ᅵ라
展轉推托ᄒᆞ니 可謂 自棄ᅵ로다
經에 니ᄅᆞ샤ᄃᆡ 神呪ᄅᆞᆯ 誦持호ᄆᆞᆫ 現世業ᄋᆞᆫ 制禦호미 쉬운디라
내 行으로 可히 거스리와ᄃᆞ려니와
宿世業은 더로미 어려운디라
반ᄃᆞ기 神力을 假借ᄒᆞ야ᅀᅡ ᄒᆞ리라 ᄒᆞ시니라
今 或 世人ᅵ 欲正而邪ᄒᆞ며 欲潔而染ᄒᆞ며 德隆福鄙ᄒᆞ며 行善身凶ᄒᆞ며 至於無惡而禍ᄒᆞ며 不殺而夭ᄒᆞᄂᆞ니 皆是宿業ᅵ라
楞嚴經에 云 誦持神呪者ᄂᆞᆫ 五逆重罪ᅵ 如風吹沙ᄒᆞ야 次定成佛ᄒᆞ리라 ᄒᆞ시니라