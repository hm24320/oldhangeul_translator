法王 法中에ᄂᆞᆫ 殺活ᅵ 自在ᅵ샷다
通人達士ᄂᆞᆫ 將此 明鏡ᄒᆞ야 須辨自面의 姸醜ᅵ언뎌ᇰ
毋滯一隅ᄒᆞ야 是是非非ᅵ어다
聽經ᄋᆞᆫ 귀예 디난 緣과 조차 깃거ᄒᆞᆫ 福ᅵ 이시니
거즛 모ᄆᆞᆫ 다오미 잇거니와
眞實行ᄋᆞᆫ 업디 아닌ᄂᆞ니라
此明智學ᄒᆞ시니 如食金剛ᅵ며 勝施七寶ᅵ로다
壽師ᅵ 云 聞而不信ᅵ라도 尙結佛種之緣ᅵ오
學而不成ᅵ라도 猶盖人天之福ᅵ라 ᄒᆞ시다