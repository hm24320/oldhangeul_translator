體同太虛 本寂ᄒᆞ니 다른 商量 ᄂᆡ디 말고 是甚麽로 方便삼아 展轉이 舉覺ᄒᆞ면
百千方便 億萬說話 이 고즤ᄂᆞᆫ 쓸 ᄃᆡ 업ᄂᆡ
語黙動靜 二邊上의 寸步閒도 여읨 업시 惺惺不昧 舉覺ᄒᆞ되 이 무삼 道理런고
드ᄂᆞᆫ 者를 되 드오면 無去無來亦無住라
取也不得捨也不得 當處現前 昭昭ᄒᆞ나
不在身內 不在身外 廓落太虛의 起淸風 相耶아 無相耶아
行住坐臥語黙動靜 念念不昧 是甚麽오 行也坐也 同運ᄒᆞ며 去也來也 여읨 업ᄂᆡ
前念後念 頓斷ᄒᆞ고 一念現前 圓明道理 衆生諸佛 增減업ᄂᆡ