體同太虛 本寂ᄒᆞ니
다른 商量 ᄂᆡ디 말고
是甚麽로 方便삼아
展轉이 擧覺ᄒᆞ면
百千 方便 億萬 說話
이 고즤ᄂᆞᆫ 쓸 ᄃᆡ 업ᄂᆡ
語黙動靜 二邊上의
寸步間도 여읨 업시
惺惺不昧 擧覺ᄒᆞ되
이 무삼 道理런고
드ᄂᆞᆫ 者를 되드오면
無去 無來 亦無住라
取也不得 捨也不得
當處 現前 昭昭ᄒᆞ나
不在身內 不在身外
廓落太虛의 起淸風
相耶아 無相耶아
行住坐臥 語黙動靜
念念不眛 是甚麽오
行也坐也 同運ᄒᆞ며
去也來也 여읨 업ᄂᆡ
前念 後念 頓斷ᄒᆞ고
一念 現前 圓明道理
衆生 諸佛 增減 업ᄂᆡ