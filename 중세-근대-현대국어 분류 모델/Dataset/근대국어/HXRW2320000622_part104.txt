末法에 比丘ᅵ 여러 가짓 名字ᅵ 이시니
或 鳥鼠僧ᅵ라 ᄒᆞ며
或 啞羊僧ᅵ라 ᄒᆞ며
或 머리 믠 居士ᅵ라 ᄒᆞ며
或 地獄 즈싀ᅵ라 ᄒᆞ며
或 袈裟 니븐 盜賊ᅵ라 ᄒᆞ시니
슬프다 긔 이러ᄒᆞᆫ 젼ᄌᆡᆯᄉᆡ니라
此ᄂᆞᆫ 通結上文ᄒᆞ시니라
非徒賣法ᅵ라 兼販如來ᄒᆞᅀᆞ와
撥因果排罪福ᄒᆞ며 沸騰身口ᄒᆞ며 迭起憎愛ᄒᆞ니
可謂 哀哉吁哉ᅵ며 愴然悲酸ᅵ로다
避僧避俗曰 鳥鼠ᅵ오
舌不說法曰 啞羊ᅵ오
僧形俗心曰 禿居士ᅵ오
罪重不遷曰 地獄滓ᅵ오
賣佛營生曰 披袈裟賊ᅵ라
以披袈裟賊으로 證此多名ᄒᆞᆯᄉᆡ